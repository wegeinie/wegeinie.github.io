---
title: "Marchewka z groszkiem"
date: 2023-04-20
categories:
- dania główne
tags:
- wegetariańskie
- marchewka
- groszek
- wegańskie
thumbnailImagePosition: "top"
---
![Marchewka z groszkiem](/img/Marchewka-z-groszkiem/Marchewka-z-groszkiem-3.JPG)

Moja Babcia robi najlepszą marchewkę z groszkiem na świecie i chociaż bardzo bym chciała to nie udało mi się jej dorównać. Ja robię więc po swojemu i mogę chyba powiedzieć, że moja wersja tego popularnego dodatku do obiadu jest całkiem niezła. Moim sekretnym składnikiem jest świeży tymianek! Dzięki niemu danie jest świeże i bardziej wyrafinowane w smaku. Podzielę się więc z Wami moim, może nie najlepszym, ale też całkiem dobrym przepisem
<!--more-->

## Składniki
{{< alert success no-icon >}}
- 2-3 spore marchewki
- 2/3 szklanki mrożonego groszku
- kilka gałązek tymianku
- 2 łyżki oliwy z oliwek
- 1 płaska łyżka mąki pszennej
- 2/3 szklanki mleka (u mnie owsiane)
- sól do smaku

{{< /alert >}}

![Marchewka z groszkiem](/img/Marchewka-z-groszkiem/Marchewka-z-groszkiem-2.JPG)

## Przygotowanie
Do garnka wlewamy oliwę. Marchewki kroimy w grubą kostkę i delikatnie podsmażamy. Po chwili dolewamy 1/2 szklanki mleka i wrzucamy gałązki tymianku (ja wrzucam 3-4 spore, ale dajcie tyle ile lubicie). Gotujemy pod przykryciem aż marchewka będzie miękka (jeśli mleko odparowało to warto go trochę dolać). Dorzucamy wtedy groszek. W pozostałej części mleka rozrabiamy mąkę i dolewamy do garnka. Intensywnie mieszamy żeby nie zrobiły się grudki. Doprawiamy solą i zjadamy!

![Marchewka z groszkiem](/img/Marchewka-z-groszkiem/Marchewka-z-groszkiem-1.JPG)
