---
title: "Bułeczki parzone"
date: 2023-05-10
categories:
- pieczywo
tags:
- bułki
- mąka pszenna
- bez laktozy
- wegańskie
thumbnailImagePosition: "top"
---
![Bułeczki parzone](/img/Buleczki-parzone/Buleczki-parzone-1.JPG)

Przy przygotowaniu tych bułeczek największą frajdę miała moja córka, która najpierw wsypywała wszystkie składniki do miski, a później ugniatała, rozrywała, sklejała ciasto. Po tych zabawach nawet postanowiła, że spróbuje efektów swojej pracy! Dzięki temu, że bułeczki są najpierw parzone w wodzie z cukrem i solą, a następnie pieczone w piekarniku ich skórka nabiera fajnego koloru i delikatnie słodkiego smaku. No i pięknie pękają przy pieczeniu, a to gwarantuje, że zrobią wrażenie na gościach jeśli podacie je na imprezie :) 

<!--more-->

## Składniki
{{< alert success no-icon >}}
- 10g drożdży
- 500g mąki przennej typ 650
- 300 ml wody
- pełna garść słonecznika
- garśc siemienia lnianego (lub innych ulubionych nasionek)
- 1,5 łyżeczki soli
- 3 łyżki oliwy

Do parzenia:
- 1l. wody
- 2 łyżki soli
- 1 łyżeczka sody oczyszczonej

{{< /alert >}}

![Bułeczki parzone](/img/Buleczki-parzone/Buleczki-parzone-2.JPG)
## Przygotowanie

Na początek jak zwykle robimy zaczyn. Drożdże z wodą i kilkoma łyżkami mąki rozrabiamy i odstawiamy na 15 minut. Po tym czasie dodajemy pozostałe składniki babeczek i wyrabiamy, zagniatamy, rozciągamy aż ciasto zamieni się w ładną, elastyczną kulę. Przykrywamy ściereczką i odstawiamy na godzinkę. Po tym czasie dzielimy ciasto na 8 części i kulamy bułeczki. Odskawiamy na 15 minut. W garnku zagotowujemy wodę i rozpuszczamy w niej cukier i sodę. Każdą bułeczkę wrzucamy do wody i gotujemy po 30 sekund z jednej strony, przewracamy i gotujemy kolejne 30 sekund. Wyjmujemy z wody, układamy na blaszkę do pieczenia i nacinamy ostrym nożem. Tak postępujemy z każdą kolejną bułeczką. Gdy wszystkie będą już przełożone na blaszkę odstawiamy je jeszcze na 10 minut i w tym czasie piekarnik nagrzewamy do 190 stopni. Bułeczki pieczemy około 20 minut, aż ładnie się zarumienią. Będą super dodatkiem do wiosennych śniadań!

![Bułeczki parzone](/img/Buleczki-parzone/Buleczki-parzone-3.JPG)
