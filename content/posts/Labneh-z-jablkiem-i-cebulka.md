---
title: "Labneh z jabłkiem i cebulką"
date: 2023-05-05
categories:
- śniadanie
tags:
- wegetariańskie
- labneh
- jogurt
- kuchnie świata
- jabłka
- cebula
thumbnailImagePosition: "top"
---
![Labneh z jabłkiem i cebulką](/img/Labneh-z-jablkiem-i-cebulka/Labneh-z-jablkiem-i-cebulka-2.JPG)

Po raz kolejny postanowiłam poeksperymentować z libańskim serkiem na bazie jogurtu. Zamieniłam jogurt grecki na skyr, dodałam słodkie jabłko i intensywną cebulkę. Takie połączenie smaków super sprawdzi się też jako przekąska czy też przystawka, jesli podamy je na małych grzankach lub krakersach. Mój mąż zjadł porcję ze smakiem na śniadanie ze świeżym pieczywem. 
<!--more-->

## Składniki
{{< alert success no-icon >}}
Labneh:
- 400 ml jogurtu typu skyr
- 1/2 łyżeczki soli

Cebula:
- 1 czerwona cebula
- 1 łyżka oliwy
- 1 gwiazdka anyżu
- 1 goździk
- 1/3 łyżeczki imbiru
- 2 łyżki sosu sojowego
- 1 łyżeczka soku z cytryny
- 1/3 łyżeczki cukru lub miodu
- duża szczypta pieprzu cayenne
- sól do smaku

Jabłka:
- 1 jabłko
- 1/2 łyżeczki soku z cytryny
- 1 łyżka masła
- 1/2 łyżeczki miodu

Do podania: 
- 1 łyżeczka prażonego sezamu
- 1 łyżeczka oleju z prażonego sezamu

{{< /alert >}}

![Labneh z jabłkiem i cebulką](/img/Labneh-z-jablkiem-i-cebulka/Labneh-z-jablkiem-i-cebulka-1.JPG)

## Przygotowanie
Jogurt mieszamy z solą i przelewamy na sitko wyłożone gazą lub czystą pieluszką tetrową. Odstawiamy do lodówki na minimum 12 godzin. Ja zostawiłam go na 36 godzin, żeby pozbyć się większej ilości serwatki i uzyskać intensywniejszy i bardziej zwarty serek.

W rondelku lub na patelni rozgrzewamy oliwę i wrzucamy na nią pokrojoną w piórka cebulkę. Dodajemy anyż i goździka. Podsmażamy aż zrobi się miękka. Doprawiamy imbirem, sokiem z cytryny, sosem sojowym, imbirem, cukrem i pieprzem cayenne. Trzymamy jeszcze chwilę, żeby zredukować powstały sos. Próbujemy i jeśli to konieczne doprawiamy do smaku solą. 

Jabłko kroimy w plasterki, polewamy sokiem z cytryny i podsmażamy na maśle dodając w trakcie miód.

Serek rozsmarowujemy na talerzu. Układamy na nim jabłka i na wierzch wykładamy cebulkę. Całość skrapiamy olejem sezamowym i posypujemy sezamem. Podajemy z ulubionym pieczywem. Smacznego!

