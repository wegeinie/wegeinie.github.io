---
title: "Papryka w pomidorach"
date: 2023-02-22
categories:
- dania główne
tags:
- papryka
- pomidory
- sos
- wegańskie
- bez laktozy
- blw
thumbnailImagePosition: "top"
---
![Papryka w pomidorach](/img/Papryka-w-pomidorach/Papryka-w-pomidorach-1.jpg)

Dzisiaj szybki przepis na dodatek/sos do obiadu, który możemy podać zarówno półtorarocznemu (a nawet młodszemu ograniczając jedynie użycie soli) dziecku jak i dorosłym. Na dodatek to bomba witamin, która przyda nam się gdy na dworze plucha.
<!--more-->

## Składniki
{{< alert success no-icon >}}
- Duża cebula lub 2 mniejsze
- 2 duże papryki (ładnie by wyglądały różnokolorowe, ale ja miałam tylko czerwone pod ręką)
- 3-4 pomidory lub około 300 ml passaty pomidorowej
- 2 ząbki czosnku
- ½ łyżeczki wędzonej słodkiej papryki suszonej
- ½ łyżeczki słodkiej suszonej papryki
- szczypta cynamonu
- 2 łyżki oliwy z oliwek
- sól i pieprz do smaku

{{< /alert >}}

![Papryka w pomidorach](/img/Papryka-w-pomidorach/Papryka-w-pomidorach-2.jpg)
## Przygotowanie
Zaczynamy od pokrojenia w ciemniutkie piórka cebulki i wrzucenia jej na rozgrzaną oliwę. Smażymy tylko chwilę, aż się zeszkli, dorzucamy czosnek i prawie natychmiast dodajemy paprykę pokrojoną w paseczki. Gdy papryka zmięknie wsypujemy przyprawy i po chwili dorzucamy pokrojone, obrane ze skórki pomidory. Spalona suszona papryka jest strasznie gorzka, więc trzeba to robić dosyć szybko. Jeśli paprykę przygotowujemy poza sezonem, gdy pomidory kupione w sklepie jedynie kolorem i kształtem przypominają nasze ukochane warzywa warto użyć passaty pomidorowej. Ja użyłam domowej, więc nie musiałam dodawać już cukru. Poza tym naprawdę warto dodać szczyptę cynamonu. Nie wyczujemy jego intensywnego aromatu, a podbije nam słodycz pomidorów. Warzywa dusimy pod przykryciem, aż całość nabierze konsystencji gęstego sosu, ale pilnujemy by nie zamieniła się w czerwona breję. Podajemy jako dodatek do obiadu albo do pieczywa. 
Niedługo możecie się spodziewać inspiracji na fajnie skomponowany talerz z użyciem takiej papryki. 
Smacznego!
