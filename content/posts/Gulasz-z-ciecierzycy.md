---
title: "Gulasz z ciecierzycy"
date: 2023-04-19
categories:
- dania główne
tags:
- ciecierzyca
- pomidory
- dania jednogarnkowe
- wegańskie
- bez laktozy
thumbnailImagePosition: "top"
---
![Gulasz z ciecierzycy](/img/Gulasz-z-ciecierzycy/Gulasz-z-ciecierzycy-2.JPG)

Małe dziecko i nadmiar obowiązków zmusza mnie czasem do uproszczeń w kuchni. Nie każdego dnia mogę pozwolić sobie na dwudaniowe menu, ale fajnie jeśli na obiad mamy coś innego niż jajecznica czy kanapki. Najczęściej w weekendy przygotuwuję coś, co będę mogła następnego dnia bez problemu odgrzać. Gotujecie też czasem obiady na kilka dni? Jeśli tak, to polubicie przepis na banalnie prosty gulasz z ciecierzycy z cukinią. Możecie go modyfikować do woli. Zamiast cukinii fajnie sprawdzi się bakłażan albo papryka. Użyjcie po prostu takich warzyw jakie akurat macie w lodówce.
<!--more-->

## Składniki
{{< alert success no-icon >}}
- 150g suchej ciecierzycy
- 1/2 łyżeczki sody oczyszczonej
- 1 puszka pomidorów
- 1 czerwona cebula
- 2 ząbki czosnku
- 1 łyżeczka papryki mielonej słodkiej
- 1 łyżeczka papryki mielonej słodkiej wędzonej
- 1/2 łyżeczki pieprzy cayenne (lub mniej jeśli nie lubicie pikantnych potraw)
- 1/2 łyżeczki kuminu
- szczypta cynamonu
- sól i pieprz do smaku

{{< /alert >}}

![Gulasz z ciecierzycy](/img/Gulasz-z-ciecierzycy/Gulasz-z-ciecierzycy-1.JPG)
## Przygotowanie
Cieciorkę moczymy w wodzie z sodą przez minimum 12 godzin, płuczemy dokładnie i gotujemy do miękkości. Dodajemy puszkę pomidorów. Cebulę kroimy w piórka i podsmażamy aż ładnie się zarumieni. Dodajemy czosnek i przyprawy. Po chwili przekładamy do ciecierzycy. Gotujemy razem przez 30-40 minut. Osobno podsmażamy cukinię i mieszamy z naszą bazą gulaszu. Gotujemy jeszcze 5 minut (nie dłużej, bo cukinia się rozpadnie i straci kolor). Doprawiamy solą i pieprzem. Ja podałam gulasz z kaszą jęczmienną pęczak i gotowanymi na parze marchewkami.