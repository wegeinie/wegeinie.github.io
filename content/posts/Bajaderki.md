---
title: "Bajaderki"
date: 2023-04-05
categories:
- desery
tags:
- wegańskie
- zero waste
- bez laktozy
thumbnailImagePosition: "top"
---
![Bajaderki](/img/Bajaderki/Bajaderki-1.JPG)

Jeśli po świętach zostaną Wam biszkopt lub babka, na które nie będziecie mogli już patrzeć to podrzucam Wam przepis na słodyczowe zero waste czyli znane nam wszystkim bajaderki! Ogólnie to podane proporcje są mocno orientacyjne. Do bajaderek dajemy po prostu starsze słodkie wypieki, czasem dorzucam jakieś ciastko, które nie podeszło Młodej. Pozostałe składniki mają po prostu masę połączyć a czekolada ją sklei. Cała filozofia ;) 
<!--more-->

## Składniki
{{< alert success no-icon >}}
- 2 bułeczki drożdżowe z kruszonką
- 2 biszkopty
- Garść rodzynek
- 2 łyżki kwaśnej konfitury (u mnie mirabelkowa)
- Łyżeczka kandyzowanej skórki z pomarańczy
- 3/4 tabliczki czekolady
- 2 łyżeczki masła orzechowego
- Kilka kropel aromatu rumowego lub pomarańczowego
- 1/2 filiżanki mocnej herbaty lub alkoholu do moczenia rodzynek
- Bakalie do dekoracji

{{< /alert >}}

![Bajaderki](/img/Bajaderki/Bajaderki-2.JPG)

## Przygotowanie
Rodzynki zalewamy herbatą (jeśli mają jeść je dzieci) lub ulubionym alkoholem w wersji dla dorosłych. Odstawiamy aż nasiąkną. Można je zostawić na całą noc, ale jeśli nie ma tyle czasu to przynajmniej na godzinkę. 
Ciastka i bułeczki kruszyny na drobne kawałki. Dodajemy pozostałe składniki poza czekoladą. Pół tabliczki rozpuszczamy w kąpieli wodnej i dodajemy do masy. Wszystko dokładnie mieszamy. Dłonie smarujemy olejem, by masa nam się do nich nie przyklejała. Formujemy kulki i wkładamy je do lodówki. Roztapiamy pozostałą część czekolady i oblewamy nią schłodzone kulki i dekorujemy bakaliami. Bajaderki odstawiamy znów do lodówki na przynajmniej kilka godzin, ale najlepsze będą gdy postoją tam przez noc.

![Bajaderki](/img/Bajaderki/Bajaderki-3.JPG)
