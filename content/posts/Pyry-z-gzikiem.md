---
title: "Pyry z gzikiem"
date: 2023-04-24
categories:
- dania główne
tags:
- ziemniaki
- twaróg
- bez glutenu
- wegetariańskie
thumbnailImagePosition: "top"
---
![Pyry z gzikiem](/img/Pyry-z-gzikiem/Pyry-z-gzikiem-3.JPG)

Przy tak pięknej pogodzie nie mamy zupełnie ochoty na ciężki obiad. Poza tym w weekend byliśmy na działce, a tam szczypiorek wyglądał tak apetycznie, że wszyscy go skubaliśmy. Narwaliśmy oczywiście wielki pęczek do domu i część już zjedliśmy do śniadania (bułka z masłem, szczypiorkiem i solą to prawdziwy rarytas!). Do obiadu też go wykorzystamy!
Dzisiaj pyry z gzikiem, albo jak kto woli ziemniaki z twarożkiem ;)
<!--more-->

## Składniki
{{< alert success no-icon >}}
- Ziemniaki upieczone lub ugotowane w mundurkach
- Kostka twarogu
- 3 łyżki gęstego jogurtu (u mnie grecki)
- Łyżka majonezu
- Pół pęczka szczypiorku
- Sól i pieprz

{{< /alert >}}

![Pyry z gzikiem](/img/Pyry-z-gzikiem/Pyry-z-gzikiem-1.JPG)
## Przygotowanie

Twaróg łączymy z jogurtem i majonezem rozgniatając go widelcem. Nie lubię, gdy jest idealnie kremowy, wolę gdy zostaną w nim wyczuwalne grudki sera. Dosypujemy szczypiorek, doprawiamy solą, pieprzem i mieszamy.Jeśli macie to użyjcie też koperku! Ja jestem fanką kwiatów kopru i zawsze używam ich jako jadalnej dekoracji :)
Ziemniaki kroimy na pół i nakładamy porządną łychę twarogu. Do tego kiszony ogórek i mamy obiad marzenie!

![Pyry z gzikiem](/img/Pyry-z-gzikiem/Pyry-z-gzikiem-2.JPG)