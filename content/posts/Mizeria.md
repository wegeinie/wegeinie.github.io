---
title: "Mizeria"
date: 2023-06-18
categories:
- inne
tags:
- ogórki
- kuchnia polska
- wegańskie
- bez laktozy
thumbnailImagePosition: "top"
---
![Mizeria](/img/Mizeria/Mizeria-1.jpg)

Kocham kuchnię polską. Najczęściej gotuję dosyć tradycyjnie, co nie znaczy, że nudno, bo przecież czasami tak niewiele trzeba, żeby klasyczne danie zamienić w dzieło sztuki. Jedliście kiedyś ogórki ze śmietaną? A może by tak podać je trochę inaczej? Dzisiaj dekonstrukcja tradycyjnej polskiej mizerii. Roladki ogórkowe z bitą śmietaną z solą. Zielona od gałązek koperku, udekorowana jadalnymi kwiatami szczypiorku. Jak to zrobić?

<!--more-->

## Składniki
{{< alert success no-icon >}}
- Długi ogórek szklarniowy
- Śmietanka (u mnie roślinna rama 31%, ale możecie użyć każdej która dobrze sie ubija)
- Świeży koperek
- Kwiaty szczypiorku
- Sól

{{< /alert >}}

![Mizeria](/img/Mizeria/Mizeria-2.jpg)
## Przygotowanie
Ogórka kroimy w długie paski na mandolinie lub obieraczką do warzyw. Posypujemy solą i odkładamy (będzie łatwiej się zawijać). W tym czasie ubijamy śmietanę z solą. Ogórki zawijamy i do każdej rolki rękawem cukierniczym nakładamy porcję śmietany. Dekorujemy koperkiem i kwiatami szczypiorku.

Wygląda jak danie restauracyjne?
Smakuje jak nasza ukochana mizeria!
