---
title: "Zalewajka"
date: 2023-03-15
categories:
- zupy
tags:
- grzyby
- kuchnia regionalna
- zakwas żytni
- wegańskie
- wegetariańskie
- bez laktozy

thumbnailImagePosition: "top"
---
![Zalewajka](/img/Zalewajka/zalewajka-2.JPG)

Pochodzę z województwa łódzkiego i kocham naszą kuchnię regionalną. Zalewajka to jedna z najwspanialszych zup jakie znam. Jest bardzo bogata w smaku, pełna umami. Gotowana jest najczęściej jesienią, gdy w domu co chwilę pojawiają się koszyki wypełnione pachnącymi grzybami, których w okolicznych lasach jest mnóstwo. Pamiętam z dzieciństwa spacery z rodzicami i powroty z pełnymi koszykami, a póżniej wspólne obieranie grzybów i kuchnię pachnącą od suszonych na sznurkach podgrzybków i prawdziwków. Mam nadzieję, że moja córka też zarazi się miłością do lasów. Do tej pory próbowała z ich darów jedynie jagód i poziomek, ale wszystko przed nami :)
<!--more-->

## Składniki:
{{< alert success no-icon >}}
- 1 duża cebula lub 2 mniejsze
- 4 ząbki czosnku
- 3-4 ziemniaki
- około 300g grzybów
- 1,5 l. bulionu warzywnego lub wody
- 0,5 l. [zakwasu żytniego](https://wegeinie.pl/2023/03/zakwas-na-%C5%BCurek/)
- 3 liście laurowe
- 5 kulek ziela zngielskiego
- 10 ziaren czarnego pieprzu
- 2 łyżki suszonego majeranku
- 2 łyżki oleju rzepakowego
- sól i pieprz do smaku 

{{< /alert >}}

![Zalewajka](/img/Zalewajka/zalewajka-3.JPG)
## Przygotowanie
Cebulkę siekamy w kostkę i podsmażamy na oleju. Gdy będzie już sklista dodajemy pokrojone w kostkę ziemniaki i czosnek. Podsmażamy aż będą rumiane i wrzucamy grzyby. Najsmaczniejsza zalewajka wychodzi na świeżych, leśnych grzybach, ale jeśli akurat nie ma na nie sezonu można użyć mrożonych lub suszonych. Pieczarki mają zupełnie inny smak i ja akurat w tej zupie ich nie lubię, ale to kwestia gustu. Po chwili dodajemy liście laurowe, ziele angielskie, ziarenka pieprzu i majeranek. Zalewamy bulionem. Prykrywamy zupę i zostawiamy na około 30 minut. Po tym czasie dolewamy zakwas i doprawiamy do smaku solą i pieprzem. Zostawiamy jeszcze chwilę na ogniu i na koniec posypujemy roztartym w dłoniach majerankiem. 
Zalewajkę można podawać z jajkiem lub ze skwarkami, ale ja lubię najbardziej zjadać taką tylko z pajdą świeżego chleba. Tak jadło się ją u mnei w domu. Smacznego!
![Zalewajka](/img/Zalewajka/zalewajka-1.JPG)
