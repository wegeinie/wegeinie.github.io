---
title: "Babka cytrynowa z żurawiną"
date: 2023-03-13
gallery:
- /img/Babka-cytrynowa/Babka-cytrynowa-1.JPG
- /img/Babka-cytrynowa/Babka-cytrynowa-2.JPG
- /img/Babka-cytrynowa/Babka-cytrynowa-3.JPG
- /img/Babka-cytrynowa/Babka-cytrynowa-4.JPG
- /img/Babka-cytrynowa/Babka-cytrynowa-5.JPG

categories:
- desery
tags:
- ciasto
- wielkanoc
- cytryna
- wegańskie
thumbnailImagePosition: "top"
---
![Babka cytrynowa z żurawiną](/img/Babka-cytrynowa/Babka-cytrynowa-1.JPG)

Co roku na święta Wielkiej Nocy piekłam mazurka… i co roku narzekałam, że dużo przy nim pracy, że ciasto kruche nie wyszło takie jak chciałam, że masa nie idealna, dekoracja nieprzemyślana. W tym roku postawie więc na babkę, którą lubią wszyscy. Mama na 100% powie, że dobra, bo taka nie za słodka, dziecko zje chętnie, bo lubi cytrynę tak jak jej Tatuś, a ja się nie napracuję, bo to jedno z najprostszych do zrobienia ciast. 
<!--more-->

## Składniki
{{< alert success no-icon >}}
- 2 szklanki mąki pszennej tortowej
- ¾ szklanki cukru
- 1 i ½ szklanki mleka (u mnie migdałowe)
- ½ szklanki oleju rzepakowego, lub innego o neutralnym smaku
- 2 łyżki mąki ziemniaczanej
- 2 łyżeczki proszku do pieczenia
- 1 łyżeczka sody oczyszczonej
- sok i skórka z 1 cytryny
- 2 łyżki skórki cytrynowej kandyzowanej
- garść suszonej żurawiny
- 2 łyżki wiórków kokosowych do obsypania formy

- 3 łyżki cukru pudru i sok z cytryny do zrobienia lukru
- plastry cytryny kandyzowanej i suszona żurawina do dekoracji



{{< /alert >}}
![Babka cytrynowa z żurawiną](/img/Babka-cytrynowa/Babka-cytrynowa-3.JPG)
## Przygotowanie
Tak jak obiecywałam ciasto będzie banalnie proste do zrobienia. Bierzemy dwie miski, blaszkę do pieczenia i zaczynamy rozgrzewać piekarnik do 180°C. Blaszkę smarujemy olejem i obsypujemy wiórkami kokosowymi. Możecie użyć też bułki tartej. Mokre składniki mieszamy w jednej misce, suche w drugiej. Łączymy zawartość obu misek, krótko mieszamy (tylko by składniki się połączyły), wylewamy na blaszkę i wkładamy do piekarnika. Pieczemy około 45 minut (ja piekłam w keksówce, czas pieczenia zależy od blaszki, więc sprawdzajcie patyczkiem, czy ciasto już się do niego nie przykleja) 
Gdy ciasto całkowicie wystygnie robimy lukier używając małej ilości soku z cytryny, by utworzyć gęstą polewę, która nie spłynie z ciasta. Dekorujemy według uznania i zjadamy popijając gorącą kawą 😉 
