---
title: "Boczek po koreańsku"
date: 2023-05-16
categories:
- dania główne
tags:
- boczek
- dania mięsne
- kuchnie świata
- kuchnia-koreańska
thumbnailImagePosition: "top"
---
![Boczek po koreańsku](/img/Boczek-po-koreansku/Boczek-po-koreansku-1.JPG)

Jestem wielką fanką kuchni azjatyckiej i zaraziłam tą miłością trochę męża. Moja miłość idzie trochę bardziej w kierunku Japonii, a mąż ukierunkował ją raczej na kuchnię koreańską. Specjalnie dla niego zrobiłam ostatnio boczek smażony w kleistym i bardzo aromatycznym sosie. Idealny do ryżu jaśminowego! 
W ten sam sposób możecie przygotować tofu wędzone lub tempeh, jeśli nie jecie mięsa.

<!--more-->

## Składniki
{{< alert success no-icon >}}
- 400 g. surowego, wędzonego boczku
- 2 łyżki mąki ziemniaczanej
- 1 łyżka oleju do smażenia 

Sos
- 1/2 szklanki wody
- 1 łyżeczka pasty miso (lub dodatkowa łyżka sosu sojowego)
- 2 łyżki sosu sojowego
- 2 łyżeczki miodu
- 2 łyżki soku z cytryny
- 1/2 łyżeczki płatków chilli (użyłam papryki gochugaru i bardzo ją polecam!)
- 3 cm imbiru
- 2 ząbki czosnku

Do podania:
- szczypiorek
- sezam

{{< /alert >}}

![Boczek po koreańsku](/img/Boczek-po-koreansku/Boczek-po-koreansku-2.JPG)
## Przygotowanie

Boczek kroimy w kawałki na jeden kęs i obtaczamy w mące ziemniaczanej. Smażymy na gorącym oleju z każdej strony. Wszystkie skladniki na sos łączymy w miseczce i wlewamy na patelnię do boczku. Mieszamy, żeby sos otulił kawałki mięsa i zgęstniał od mąki ziemniaczanej. Zostawiamy na ogniu na 10 minut i gotowe. Możemy podać z ryżem, albo zjeść z ulubionym pieczywem. Banalnie proste, a to prawdziwa bomba smaku!
