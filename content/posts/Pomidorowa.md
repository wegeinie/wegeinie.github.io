---
title: "Pomidorowa"
date: 2023-04-17
categories:
- zupy
tags:
- pomidory
- wegańskie
- jarzyny

thumbnailImagePosition: "top"
---
![Pomidorowa](/img/Pomidorowa/Pomidorowa-3.JPG)

Ukochana zupa mojej córki... i siostrzenicy... i chyba wielu dzieci ;) Królowa POMIDOROWA. Słodka i lekko kwaśna, wyrazista w smaku i delikatna jednocześnie. U nas jemy ją z makaronem, ale jeśli jesteście fanami innych dodatków to śmiało! Podana z kleksem z bitej śmietany (ale możecie po prostu polać ją łyżką śmietanki, albo wcześniej z nią wymieszać. Bita śmietana po prostu ładnie wygląda). Po sezonie na świeże pomidory ratujemy się naszymi domowymi przetworami. Dobrze, że moja Mama ma tendencję do sadzenia zbyt dużej ilości pomidorów, bo naszych okazało się trochę zbyt mało jak na nasze możliwości ;)
<!--more-->

## Składniki
{{< alert success no-icon >}}
- 2 marchewki
- 2 pietruszki
- 1/2 sporego selera
- 1/2 pora (użyłam zielonych liści, bo takie akurat zalegały mi w lodówce)
- duża cebula
- 6 ząbków czosnku
- 2 liście laurowe (użyłam świeżych, suszonych dajcie więcej)
- pęczek natki pietruszki
- 7 kulek ziela angielskiego
- łyżeczka ziaren czarnego pieprzu
- łyżeczka ziaren kolendry
- torebka smaku do pomidorowej (u mnie z Lidla)
- 1 łyżka oliwy
- 2 litry wody
- 0,75 l. domowej passaty pomidorowej (możecie użyć dobrej jakości kupnej)
- Sól i pieprz
- Słodka śmietanka (u mnie Rama roślinna 31%)
{{< /alert >}}

![Pomidorowa](/img/Pomidorowa/Pomidorowa-1.JPG)
## Przygotowanie
Do garnka wlewamy oliwę i gdy się rozgrzeje wrzucamy na nią warzywa (poza cebulą). Chwilkę podsmażamy i zalewamy wodą. Cebulę opalamy dokładnie i dorzucamy do garnka. Dodajemy też wszystkie przyprawy i ustawiamy na maleńskim ogniu. Bulion powinien tylko do nas delikatnie mrugać. Zostawiamy na około 3 godziny. Po tym czasie dolewamy pomidory i doprawiamy solą i pieprzem. Gotujemy jeszcze przez 30 minut. Na koniec wlewamy kilka łyżek śmietanki i mieszamy. Pozostałą śmietankę ubijamy i nakładamy łyżką na talerz gorącej zupy. Smacznego!
![Pomidorowa](/img/Pomidorowa/Pomidorowa-2.JPG)
