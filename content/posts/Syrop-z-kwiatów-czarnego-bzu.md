---
title: "Syrop z kwiatów czarnego bzu"
date: 2023-05-30
categories:
- przetwory
tags:
- czarny bez
- syrop
- kwiaty czarnego bzu
- wegetariańskie
- wegańskie
- bez laktozy
thumbnailImagePosition: "top"
---
![Syrop z kwiatów czarnego bzu](/img/Syrop-z-kwiatów-czarnego-bzu/Syrop-z-kwiatów-czarnego-bzu-1.jpg)

Syrop z kwiatów czarnego bzu to nasz ulubiony dodatek do wody w upalne dni i do ciepłej herbaty jesienią i zimą. Ma niesamowity zapach, można nim śmiało aromatyzować wypieki. Właśnie zaczął się sezon na piękne, białe baldachy, więc koniecznie zróbcie kilka słoiczków!
<!--more-->
Warto pamiętać, że chociaż kwiaty czarnego bzu działają wykrztuśnie, rozrzedzają katar, działają napotnie, mają działanie antywirusowe, chronią i wzmacniają błony śluzowe dróg oddechowych i ogólnie super wpływają na naszą odporność, to nie wolno ich spożywać na surowo, ale jeśli poddamy je obróbce termicznej możemy delektować sie bezpiecznie ich smakiem i aromatem.

## Składniki
{{< alert success no-icon >}}

- Około 50 baldachów czarnego bzu
- 3-4 cytryny
- 2 litry wody
- 1 kg cukru lub ksylitolu

{{< /alert >}}

![Syrop z kwiatów czarnego bzu](/img/Syrop-z-kwiatów-czarnego-bzu/Syrop-z-kwiatów-czarnego-bzu-2.jpg)
## Przygotowanie

Kwiaty czarnego bzu po zebraniu rozkładamy i zostawiamy na kilka godzin żeby robaczki zdążyły z nich wyjść. Następnie odcinamy dokładnie łodyżki (są dosyć gorzkie), a kwiaty umieszczamy w dużym słoju lub w garnku
Zagotowujemy wodę z cukrem i sokiem wyciśniętym z cytryn. Można jedną cytrynę zostawić że skórką, wyszorować i pokroić w plastry. Wrzącym syropem zalewamy kwiaty i odstawiamy do wystygnięcia. Następnie odstawiamy je na 24-48 godzin w zimne miejsce (u mnie stoją w lodówce) i dwa razy dziennie mieszamy.
![Syrop z kwiatów czarnego bzu](/img/Syrop-z-kwiatów-czarnego-bzu/Syrop-z-kwiatów-czarnego-bzu-3.jpg)

Po tym czasie dokładnie przecedzamy płyn (ja przelewam przez pieluszkę tetrową) i jeszcze raz zagotowujemy. Przelewamy wrzątek do wyparzonych wcześniej słoików, zakręcamy i przewracamy do do góry dnem. Zostawiamy tak aż wystygną. Takie słoiczki możecie przechowywać w spiżarce aż do kolejnego sezonu
 
![Syrop z kwiatów czarnego bzu](/img/Syrop-z-kwiatów-czarnego-bzu/Syrop-z-kwiatów-czarnego-bzu-4.jpg)