---
title: "Tarta rustykalna z rabarbarem"
date: 2023-06-20

categories:
- desery
tags:
- ciasto
- ciasto kruche
- tarta
- rabarbar
- wegańskie
thumbnailImagePosition: "top"
---
![Tarta rustykalna z rabarbarem](/img/Tarta-rustykalna-z-rabarbarem/Tarta-rustykalna-z-rabarbarem-1.jpg)

Uwielbiam kruche ciasto. Od kiedy przeszłam na weganizm walczę by odtworzyć jego strukturę i smak, bo brakuje mi go najbardziej. Moja Mama robi najcudowniejsze kruche z jagodami i kruszonką na świecie i zawsze z nią się porównuję. Na jagody jeszcze nie czas, więc wzięłam się za rabarbar! Zawinęłam z nim tartę rustykalną i muszę powiedzieć, że efekt wyszedł naprawdę super! Z kleksem z bitej śmietany smakuje wybornie!
<!--more-->

## Składniki
{{< alert success no-icon >}}
- 3 szklanki mąki krupczatki
- 2 łyżki mąki ziemniaczanej
- łyżeczka proszku do pieczenia
- 1/2 szklanki cukru
- szczypta soli
- 3/4 szklanki bardzo zimnego oleju (najlepiej po kilku godzinach w lodówce)
- 1/2 szklanki zimnej wody

Nadzienie:
- 2-3 laski rabarbaru
- łyżka cukru
- łyżka mąki ziemniaczanej
- garść ulubionych orzechów

{{< /alert >}}
![Tarta rustykalna z rabarbarem](/img/Tarta-rustykalna-z-rabarbarem/Tarta-rustykalna-z-rabarbarem-2.jpg)
## Przygotowanie

Z podanych składników zagniatamy ciasto. Staramy się jak najmniej ogrzać je dłońmi, więc robimy to szybko, pomagając sobie łyżką. Ja moją tartę zrobiłam z połowy porcji, dwugą część zamroziłam, by mieć na niespodziewanych gości, ale jeśli chcecie możecie zrobic większą tartę. Zwiększcie wówczas ilość nadzienia. Ciasto odkładamy do lodówki na godzinę. 
W tym czasie kroimy rabarbar, obsypujemy go cukrem i mąką ziemniaczaną
Ciasto rozwałkowujemy na papierze do pieczenia starając się stworzyć w miarę okrągły placek o grubości do 1 cm. 
Wykładamy na środek rabarbar, rozkładamy równo i zawijamy brzegi pomagając sobie papierem. 
Obsypujemy orzechami i wsuwamy do piekarnika nagrzanego do 180 stopni na około 35-40 minut. Ciasto powinno się ładnie zarumienić. 

![Tarta rustykalna z rabarbarem](/img/Tarta-rustykalna-z-rabarbarem/Tarta-rustykalna-z-rabarbarem-3.jpg)

Gdy wystygnie obsypujemy cukrem pudrem i podajemy z kleksem bitej śmietany.
Ja lubię desery dekorować jadalnymi kwiatami. Obecnie na moim balkonie kwitną pięknie bratki, więc wylądowały też na talerzu. Smacznego!

![Tarta rustykalna z rabarbarem](/img/Tarta-rustykalna-z-rabarbarem/Tarta-rustykalna-z-rabarbarem-4.jpg)
