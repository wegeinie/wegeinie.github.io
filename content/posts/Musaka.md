---
title: "Musaka"
date: 2023-03-27
gallery:
- /img/Musaka/Musaka-1.JPG
- /img/Musaka/Musaka-2.JPG
- /img/Musaka/Musaka-3.JPG
- /img/Musaka/Musaka-4.JPG
- /img/Musaka/Musaka-5.JPG
- /img/Musaka/Musaka-6.JPG

categories:
- dania główne
tags:
- zapiekanka
- kuchnie świata
- kuchnia grecka
- mięso mielone
- dania mięsne

thumbnailImagePosition: "top"
---
![Musaka](/img/Musaka/Musaka-5.JPG)

Od kiedy postanowiłam, że chciałabym, żebyście zajrzeli do naszej domowej kuchni, mój mąż powtarza żebym podzieliła się z Wami tym przepisem. Moussaka to jedno z jego ulubionych dań. W Grecji spotkacie się często z wersją, w której dolną warstwę tworzą podgotowane i pokrojone w plastry ziemniaki, ale Sławek woli wersję z cukinią i bakłażanem. Taka zapiekanka idealnie się sprawdzi, gdy oczekujecie na wizytę gości. Można ją przygotować wcześniej i tylko podpiec w piekarniku tuż przed podaniem. Łatwo ją też zweganizować jeśli nie jecie mięsa.
<!--more-->

## Składniki
{{< alert success no-icon >}}
- 1 duży bakłażan
- 1 cukinia
- 400-500 g mięsa mielonego (u mnie z indyka, choć oryginalnie powinna być to jagnięcina. Można użyć też wegańskiego mielonego)
- 3-4 pomidory (lub poza sezonem puszka pomidorów, lub słoiczek domowej passaty pomidorowej, jak u mnie)
- 1 cebula
- 2 ząbki czosnku
- ¾ łyżeczki cynamonu
- 1 łyżeczka oregano
- Łyżka posiekanej natki pietruszki
- ½ szklanki wody z 2 łyżkami octu jabłkowego lub białe wytrawne wino
- Sól i pieprz do smaku

Sos beszamelowy:
- 2 łyżki masła
- 2 płaskie łyżki mąki
- 1 szklanka mleka (lub odrobinę więcej, jeśli sos wciąż jest bardzo gęsty)
- ½ łyżeczki gałki muszkatołowej
- Kawałek parmezanu lub innego twardego sera 

{{< /alert >}}
![Musaka](/img/Musaka/Musaka-3.JPG)
## Przygotowanie
Zaczynamy od bakłażana i cukinii. Kroimy je na plastry o grubości około ½ cm, solimy, skrapiamy oliwą i obsmażamy krótko na patelni grillowej lub podpiekamy w piekarniku. Dawno nie trafiłam na gorzkiego bakłażana, ale jeśli nie macie pewności co do swojego to warto go posolić po pokrojeniu i po kilku minutach opłukać pod wodą i osuszyć. 
Na patelni rozgrzewamy odrobinę oliwy i podsmażamy na niej posiekaną w drobną kostkę cebulę. Gdy będzie szklista dorzucamy czosnek i po chwili dodajemy mięso i wszystko razem podsmażamy. Teraz czas na przyprawy. Dodajemy wszystkie poza natką pietruszki, zalewamy pomidorami (jeśli używamy świeżych to obieramy je ze skórki) i zostawiamy na około 30 minut by całość ładnie się zredukowała, by sos nie był bardzo wodnisty i zapiekanka dawała się po upieczeniu kroić. Dodajemy pietruszkę, i wyłączamy gaz. 
Żaroodporne naczynie spryskujemy oliwą i oliwek i wykładamy dno podpieczonymi warzywami. Wykładamy połowę mięsa, na nie dajemy warstwę warzyw, następnie raz jeszcze mięso i kończymy warzywami.
Teraz czas na sos beszamelowy. W rondelku roztapiamy masło i podsmażamy na nim mąkę, aż zacznie się pienić. Nie pozwalamy jej się zrumienić. Zaczynamy stopniowo dolewać mleko. Na początek kilka łyżek i mieszamy i tak robimy aż skończy się nam mleko, a sos będzie mieć konsystencję gęstej śmietany. Wówczas doprawiamy do gałką muszkatołową, startym serem i jeśli jest taka potrzeba to dodajemy trochę soli. Zalewamy nim zapiekankę. 
Piekarnik rozgrzewamy do 180°C i pieczemy około 50 minut. Zjadamy ciepłą w towarzystwie czegoś zielonego 😉 
