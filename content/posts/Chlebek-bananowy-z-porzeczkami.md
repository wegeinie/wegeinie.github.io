---
title: "Chlebek bananowy z porzeczkami"
date: 2023-07-11

categories:
- desery
tags:
- ciasto
- owoce
- wegańskie
- banany
- porzeczki
thumbnailImagePosition: "top"
---
![Chlebek bananowy z porzeczkami](/img/Chlebek-bananowy-z-porzeczkami/Chlebek-bananowy-z-porzeczkami-1.jpg)

Zdarza Wam się kupić banany i po przyniesieniu do domu stracić na nie ochotę? U mnie Młoda w sklepie często chce koniecznie kupić kilka, zjada z nich jednego lub dwa, a pozostałe leżą w koszyczku i wyglądają z każdym kolejnym dniem mniej apetycznie. Można oczywiście przedłużyć ich życie zawijając ogonki kawałkiem folii spożywczej, lub pokroić je i zamrozić, by przerobić na pysne lody, ale można też zrobić z nich coś absolutnie pysznego, co będziecie mogli zjeść do kawy, zabrać ze sobą do pracy, posmarować masłem orzechowym i zjeść z dodatkiem owoców na drugie śniadanie. Mowa o chlebku bananowym! Słyszeliście o takim wypieku? Jest banalnie prosty, a Wasze banany zostaną wykorzystane w najlepszy możliwy sposów :) 
<!--more-->

## Składniki suche:
{{< alert success no-icon >}}
- 3 bardzo dojrzałe banany rozgniecione widelcem
- 2 szklanki mąki
- 1 łyżeczka proszku do pieczenia
- 1 łyżeczka (płaska) sody oczyszczonej
- 1 łyżeczka cukru waniliowego lub ekstraktu z wanilii
- 1/2 szklanki oleju
- 1/2 szklanki mleka (u mnie sojowe)
- 1/2 szklanki cukru, ksylitolu lub innego słodziwa (możecie pominąć)


Dodatki:
- duża garść porzeczek, lub innych sezonowych owoców

{{< /alert >}}
![Chlebek bananowy z porzeczkami](/img/Chlebek-bananowy-z-porzeczkami/Chlebek-bananowy-z-porzeczkami-2.jpg)
## Przygotowanie

Nagrzewany piekarnik do 180 stopni.
Banany rozgniatamy widelcem. Dodajemy pozostałe składniki i wszystko razem krótko mieszamy. 
Ciasto przelwamy na wysmarowaną olejem blaszkę (u mnie duża keksówka) i wstawiamy do piekarnika na około 50 minut (do suchego patyczka)
![Chlebek bananowy z porzeczkami](/img/Chlebek-bananowy-z-porzeczkami/Chlebek-bananowy-z-porzeczkami-3.jpg)

Po wyjęciu z piekarnika pozwalamy chlebkowi trochę ostygnąć. Ja lubię go zjadać na drugie śniadanie z masłem orzechowym, jogurtem lub śmietaną i owocami.

![Chlebek bananowy z porzeczkami](/img/Chlebek-bananowy-z-porzeczkami/Chlebek-bananowy-z-porzeczkami-4.jpg)

Smakuje też świetnie bez dodatków, popijany gorącą kawą. Dzięki dodakowi bananów długo zachowuje świeżość i możecie go śmiało zabrać ze sobą do pracy. 
Filmik z wykonaniem ciasta możecie obejrzeć [tutaj](https://www.instagram.com/reel/CujUAuTNkcf/?utm_source=ig_web_copy_link&igshid=MzRlODBiNWFlZA==)


![Chlebek bananowy z porzeczkami](/img/Chlebek-bananowy-z-porzeczkami/Chlebek-bananowy-z-porzeczkami-5.jpg)
