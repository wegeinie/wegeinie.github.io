---
title: "Kanapka z awokado, jajkiem i pieczarką"
date: 2023-05-08
categories:
- śniadanie
tags:
- pieczywo
- awokado
- jajko
- wegetariańskie
- bez laktozy

thumbnailImagePosition: "top"
---
![Kanapka z awokado, jajkiem i pieczarką](/img/Kanapka-z-awokado-jajkiem-i-pieczarka/Kanapka-z-awokado-jajkiem-i-pieczarka-6.JPG)

Macie czasem wrażenie, że po weekendzie jesteście bardziej zmęczeni niż po całym tygodniu pracy? Ja wiele razy marzyłam, by poniedziałek był dniem wypoczynku po sobocie i niedzieli ;) Niestety trzeba zebrać siły i wrócić do codziennych obowiązków. Dobre śniadanie trochę to ułatwia ;)  No i kawa... duuużo kawy też się przyda ;) 
Dzisiaj kanapki na ciepło na bogato, bo z awokado, pieczarkami i jajkiem w koszulce, z płynnym żółtkiem. Teraz możemy odsłonić okna, wpuścić trochę słońca, które po deszczowym weekendzie przywraca chęci do życia... i do pracy ;)  
<!--more-->


## Składniki na pastę
{{< alert success no-icon >}}
- Dojrzałe awokado
- Sok cytryny
- Ząbek czosnku
- 3-4 łyżki dobrej oliwy z oliwek
- Odrobina pieprzu cayenne i soli do smaku

Dodatki:
- ulubione pieczywo (u mnie domowa bułka grahamka)
- duża pieczarka
- łyżka masła
- kilka kropel soku z cytryny
- 2 jajka
- Woda i łyżka octu do ugotowania jajka w koszulce 
- sól i pieprz do smaku 

{{< /alert >}}

![Kanapka z awokado, jajkiem i pieczarką](/img/Kanapka-z-awokado-jajkiem-i-pieczarka/Kanapka-z-awokado-jajkiem-i-pieczarka-4.JPG)
## Przygotowanie
Pieczarkę kroimy w plastry i skrapiamy sokiem z cytryny, żeby zachowała ładny kolor. Solimy i obsmażamy krótko na maśle z dwóch stron.
Awokado zgniatamy widelcem na pastę. Doprawiamy roztartym ząbkiem czosnku, sokiem z cytryny, oliwą, ostrą papryką i solą do smaku. 
Przekrojoną na pół bułkę kropimy delikatnie oliwą i rumienimy na patelni lub w piekarniku. 
W garnku zagotowujemy wodę i gdy zacznie wrzeć dodajemy do niej ocet. Robimy łyżką wirek w który wlewamy jajko i gotujemy około 2 minuty tak by białko było ścięte, ale żółtko pozostało płynne. 
Na zrumienioną bułkę nakładamy porcję pasty z awokado, na to kładziemy plastry pieczarki i jajko w koszulce. Posypujemy świeżo zmielonym pieprzem i zjadamy z porcją warzyw. 
![Kanapka z awokado, jajkiem i pieczarką](/img/Kanapka-z-awokado-jajkiem-i-pieczarka/Kanapka-z-awokado-jajkiem-i-pieczarka-3.JPG)
