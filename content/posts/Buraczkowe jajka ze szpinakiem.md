---
title: "Buraczkowe jajka ze szpinakiem"
date: 2023-04-04
categories:
- śniadanie
tags:
- wegetariańskie
- jajka
- szpinak
- burak
- wielkanoc
thumbnailImagePosition: "top"
---
![Buraczkowe jajka ze szpinakiem](/img/Buraczkowe-jajka-ze-szpinakiem/Buraczkowe-jajka-ze-szpinakiem-1.JPG)

Zabarwione na różowo jajka w tym roku będą chyba królować na świątecnych stołach. Postanowiłam iść o krok dalej i dodać im jeszcze więcej kolorów. Poza marynatą, którą uprościłam, dodałam też do farszu odrobinę zieleni :) Jest tak bardzo wiosennie, jak tylko potrafię ;)


<!--more-->

## Składniki
{{< alert success no-icon >}}
- 3 Ugotowane na twardo jajka

Marynata:
- 1 szklanka wody
- 2 buraczki
- 2 łyżki octu jabłkowego lub winnego

Farsz
- łyżeczka masła
- Duża garść szpinaku
- mały ząbek czosnku
- szczypta gałki muszkatołowej
- łyżka kremowego serka (u mnie bieluch)
- łyżeczka majonezu
- sól i pieprz do smaku
- szczypiorek do dekoracji

{{< /alert >}}

![Buraczkowe jajka ze szpinakiem](/img/Buraczkowe-jajka-ze-szpinakiem/Buraczkowe-jajka-ze-szpinakiem-2.JPG)

## Przygotowanie
Surowe buraczki ucieramy na drobnych oczkach tarki (chodzi o to, by puściły jak najwięcej soku), zalewamy wodą i podgrzewamy. Staramy się nie zagotować, by nie straciły koloru. Woda powinna być mocno ciepła. Dodajemy ocet i odstawiamy na około pół godziny. W tym czasie gotujemy na twardo jajka. Umieszczamy je w marynacie i odstawiamy. Czas marynowania zależy od tego jaki efekt chcecie osiągnąć. Ja chciałam by białka jajek uzyskały tylko różową otoczkę, więc trzymałam je w marynacie około 40 minut. Jeśli chcecie by białko prawie całe się zabarwiło najlepiej zostawcie jajka w buraczkach na noc. 

Zamarynowane jaja delikatnie przekrawamy na pół i wyciągamy z nich żółtko. 
Na patelni na maśle przesmażamy krótko szpinak z czosnkiem. Doprawiamy gałką muskatołową i solą do smaku. Gdy lekko przestygnie siekamy go na mniejsze kawałki, dodajemy serek, majonez i pozostawione żółtka. Doprawiamy so smaku solą i pieprzem i takim farsz wkładamy w miejsce żółtek do ugotowanych jajek. Ja przekąskę podałam na przesiekanej sałacie rzymskiej i posypałam serem remberter, ale możecie go zastąpić innym serem z niebieską pleśnią lub czymś delikatniejszym, typu brie jeśli takie wolicie. 

