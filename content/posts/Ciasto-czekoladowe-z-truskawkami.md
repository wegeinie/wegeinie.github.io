---
title: "Ciasto czekoladowe z truskawkami"
date: 2023-06-28

categories:
- desery
tags:
- ciasto
- owoce
- wegańskie
- czekolada
- truskawki
thumbnailImagePosition: "top"
---
![Ciasto czekoladowe z truskawkami](/img/Ciasto-czekoladowe-z-truskawkami/Ciasto-czekoladowe-z-truskawkami-4.jpg)

Co zrobić gdy za chwilę mają wpaść goście, a nie macie w domu nic czym można ich poczęstować? Zróbcie mocno czekoladowe ciasto z owocami. Bez jajek i laktozy, wegańskie, bardzo wilgotne i puszyste. Dorzuciłam do niego kilka truskawek, ale możecie użyć wiśni, jagód, poziomek a nawet moreli. Zawsze wychodzi pyszne, puszyste, wilgotne i czekoladowe.
<!--more-->

## Składniki suche:
{{< alert success no-icon >}}
- 2 szklanki mąki pszennej
- 3/4 szklanki cukru
- 1/2 szklanki kakao
- 1 łyżeczka sodyoczyszonej
- 2 łyżeczki proszku do pieczenia
- Szczypta soli

Mokre składniki:
- 3/4 szklanki oleju o neutralnym smaku
- 1 1/4 szklanki mleka ( u mnie owsiane)

Polewa czekoladowa:
- Tabliczka czekolady (u mnie gorzka 85% kakao)
- 1/4 szklanki mleka (lub trochę mniej jeśli Wasza czekolada ma mniejszą zawartość kakao)
- 2 łyżki śmietanki (u mnie rama roślinna 31%)

Dodatki:
- 1 szklanka truskawek

{{< /alert >}}
![Ciasto czekoladowe z truskawkami](/img/Ciasto-czekoladowe-z-truskawkami/Ciasto-czekoladowe-z-truskawkami-3.jpg)
## Przygotowanie

Nagrzewany piekarnik do 190 stopni.
Mieszamy krótko suche składniki z mokrymi i wylewamy do wyłożonej papierem do pieczenia tortownicy (u mnie o średnicy 24 cm).
Układamy na wierzchu truskawki i pieczemy 50 minut (do suchego patyczka)

Mleko podgrzewamy w kąpieli wodnej i mieszając rozpuszczamy w nim połamaną na kostki czekoladę. Gdy się rozpuści zdejmujemy z kąpieli i odstawiamy na kilka minut. Po tym czasie dodajemy śmietankę i mieszamy. Polewamy nią ciasto, gdy będzie już zimne.

Ciasto dekorujemy listkami mięty i jadalnymi kwiatami. 
Podajemy z owocami
Smacznego! 

![Ciasto czekoladowe z truskawkami](/img/Ciasto-czekoladowe-z-truskawkami/Ciasto-czekoladowe-z-truskawkami-1.jpg)
