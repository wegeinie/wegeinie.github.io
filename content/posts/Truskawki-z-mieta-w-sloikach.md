---
title: "Truskawki z miętą w słoikach"
date: 2023-06-22
categories:
- przetwory
tags:
- truskawki
- mięta
- kompot
thumbnailImagePosition: "top"
---
![Truskawki z miętą w słoikach](/img/Truskawki-z-mieta-w-sloikach/Truskawki-z-mieta-w-sloikach-1.jpg)

Robicie słoiczki na zimę? Ja wyniosłam z domu tę tradycję i gdy dopada mnie klęska urodzaju w sezonie letnim pasteryzuję zawsze dobroci, w które obrodził mój (i często też Mamy) ogródek. W tym roku moje truskawki się zbuntowały i owoców mamy tyle ile Aurelka jest w stanie zjeść na bieżąco, ale za to u Mamy tak obrodziły, że obie mamy co robić. W tym sezonie nie przygotowuję tradycyjnych dżemów, bo nie zjedliśmy jeszcze wszystkich z ubiegłego roku. Znacznie więcej wypiliśmy kompotów. Żeby nie były nudne dodałam do nich trochę mięty.

<!--more-->

## Składniki
{{< alert success no-icon >}}

- truskawki
- cukier (około 3 czubate łyżeczki na słoiczek 200 ml.)
- listki mięty (2-3 listki na słoiczek 200 ml.)

{{< /alert >}}

![Truskawki z miętą w słoikach](/img/Truskawki-z-mieta-w-sloikach/Truskawki-z-mieta-w-sloikach-4.jpg)
## Przygotowanie

Najpierw przygotowujemy słoiczki. Należy je wyparzyć wrzątkiem i osuszyć. Nie kupuję słoików do przetworów. Używam tych, które zostają nam po wykorzystanych majonezach, musztardach, oliwkach i innych sklepowych dobrociach. Ważne by nie były wyszczerbione i by zakrętki dobrze trzymały, nie miały zagięć. Tym razem użyłam małych słoiczków o pojemności 150-200 ml.

Do każdego słoiczka wkładamy truskawki zostawiając trochę miejsca pod wieczkiem (tak że 2 cm.). Dokładamy 2-3 listki mięty i wsypujemy około 3 czubate łyżeczki cukru (im większy słoik tym cukru więcej oczywiście). Zalewamy przegotowaną, zimną wodą do 2/3 wysokości słoika i zakręcamy.

![Truskawki z miętą w słoikach](/img/Truskawki-z-mieta-w-sloikach/Truskawki-z-mieta-w-sloikach-2.jpg)

Słoiczki układamy w wyłożonym czystą ściereczką garnku, zalewamy wodą do około połowy ich wysokości i zagotujemy. Od chwili wrzenia zmniejszamy płomień i gotujemy około 15-20 minut (zależy od wielkości słoika)
Wyjmujemy słoiczki, sprawdzamy czy zakrętki trzymają i ewentualnie je trochę dokręcamy. Przewracamy do góry wieczkiem i przykrywamy ściereczką. Zostawiamy tak aż całkiem ostygną.
Przechowujemy w chłodnym miejscu i cieszymy się smakiem, gdy sezon na truskawki już minie.

![Truskawki z miętą w słoikach](/img/Truskawki-z-mieta-w-sloikach/Truskawki-z-mieta-w-sloikach-3.jpg)