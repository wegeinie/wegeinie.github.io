---
title: "Zupa krem z pieczonej marchewki"
date: 2023-02-13
categories:
- Zupy
tags:
- marchew
- mleko kokosowe
- wegańskie
- bez mięsa
- bez laktozy
- bezglutenowe
thumbnailImagePosition: "top"
---
![Zupa krem z pieczonej marchewki](/img/Zupa-krem-z-pieczonej-marchewki/Zupa-krem-z-pieczonej-marchewki-1.JPG)

Słodka, pikantna, kremowa, ale też świeża w smaku dzięki dodatkowi imbiru – taka właśnie jest ta zupa. Przygotowując ją miałam nadzieję, że posmakuje również mojej córce, ale Aurela gdy tylko ją otrzymała na talerzyku przekazała mamie wyrazy uznania za starania włożone w posiłek oznajmiając głośno „nie”… nie udało mi się przekonać żeby jej spróbowała, ale mnie i mężowi smakowała. 
<!--more-->
U młodej wciąż królowa zup jest jedna i zwą ją POMIDOROWA! No nic, spróbuję za jakieś pół roku 😉 
## Składniki
{{< alert success no-icon >}}
- 1 kg marchewki
- 1 duża cebula lub 2 mniejsze
- 5-6 cm imbiru 
- 4 spore ząbki czosnku
- Pieprz cayenne lub inna ostra papryka
- 400ml mleczka kokosowego
- Odrobina sezamu do dekoracji
- Sól i pieprz
{{< /alert >}}

![Zupa krem z pieczonej marchewki](/img/Zupa-krem-z-pieczonej-marchewki/Zupa-krem-z-pieczonej-marchewki-2.JPG.jpg)
## Przygotowanie
Piekarnik rozgrzewamy do 180°C. Na brytwannie układamy obrane marchewki, czosnek i cebulę w łupinach, nieobrany kawałek imbiru. Pieczemy około 45 minut, do momentu aż marchewki będą miękkie. Przekładamy warzywa do garnka obierając uprzednio z łupin i skórek. Zalewamy wodą tak, by sięgała trochę ponad poziom warzyw. U mnie około 1l. Gotujemy chwilkę, by ułatwić sobie blendowanie, jeśli tak jak ja używacie budżetowego blendera, a następnie zamieniamy w gładki krem. Dodajemy mleko kokosowe zostawiając odrobinę do dekoracji talerzy, doprawiamy solą i ostrą papryką (odlewamy dla małych dzieci porcję bez papryki). Podajemy gorącą zupę posypaną papryką, sezamem i udekorowaną kleksami z mleczka kokosowego.