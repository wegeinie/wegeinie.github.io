---
title: "Filety z pstrąga z kaszą jaglaną i mizerią"
date: 2023-06-21
categories:
- danie główne
tags:
- ryba
- ogórki
- kasza jaglana
thumbnailImagePosition: "top"
---
![Filety z pstrąga z kaszą jaglaną i mizerią](/img/Pstrąg-z-kasza-jaglana-i-mizeria/Pstrąg-z-kasza-jaglana-i-mizeria-1.jpg)

Temperatura na dworze nie zachęca do spędzania długich godzin w kuchni, więc dzisiaj błyskawicznie! Kasza jaglana, w której nie wyczujecie nawet odrobiny goryczy, maślany pstrąg tęczowy (lub łososiowy) a do tego znana już Wam moja wersja klasycznej mizerii. Wszystko przygotujecie w 20-30 minut, a będzie pysznie, zdrowo i lekko. Idealnie na letnie obiady!

<!--more--> 

## Składniki
{{< alert success no-icon >}}
- Filet z pstrąga tęczowego
- 2 łyżki masła klarowanego
- sól

Kasza:
- 1 filiżanka kaszy jaglanej
- 1 filiżanka mleka
- 1,5 filiżanki wody
- sól do smaku

Mizeria:
- Długi ogórek szklarniowy
- Śmietanka do ubijania (30-36% lub roślinna 31% od Ramy)
- koperek
- kwiaty szczypiorku
- sól


{{< /alert >}}
![Filety z pstrąga z kaszą jaglaną i mizerią](/img/Pstrąg-z-kasza-jaglana-i-mizeria/Pstrąg-z-kasza-jaglana-i-mizeria-2.jpg)
## Przygotowanie

Kaszę jaglaną przelewamy wrzątkiem by pozbyć sie goryczki. Przekładamy do garnka i zalewamy wodą i mlekiem. Doprawiamy solą. Ustawiamy na bardzo małym ogniu i gotujemy około 20 minut pod przykryciem. Nie mieszamy! Kasza lubi kipiec, więc użyjcie większego garnka i gdy tylko się zagotuje zmniejszcie płomień na minimum. Wyłączamy i zostawiamy na chwilę pod przykryciem. 

W tym czasie przygotowujemy mizerię. Dokładny sposób przygotowania znajdziecie klikając w [link](https://wegeinie.pl/2023/06/mizeria/)

Ma patelni rozgrzewamy łyżkę masła i układamy na niej posolonego z dwóch stron pstrąga skórą do dołu. Jeśli wasz filet nie jest zbyt gruby, to wystarczy, że przykryjecie patelnię i zostawicie go na niej na 5-6 minut. Nie ma konieczności przewracania. Dokładamy drugą łyżkę masła i gdy się roztopi polewamy rybę od góry. Gotowe. Jeśli macie ochotę na dodatkowy sos to zapraszam do wcześniejszych przepisów [na sos śmietanowy z kaparami](https://wegeinie.pl/2023/03/filety-z-pstr%C4%85ga-w-sosie-%C5%9Bmietanowym-z-chrupi%C4%85cymi-kaparami/) lub [paprykowe masło](https://wegeinie.pl/2023/05/filety-z-pstr%C4%85ga-na-kremowej-polencie-z-marchewk%C4%85-i-groszkiem/)

Przekładamy na talerz i zjadamy! 
Smacznego!

 
![Filety z pstrąga z kaszą jaglaną i mizerią](/img/Pstrąg-z-kasza-jaglana-i-mizeria/Pstrąg-z-kasza-jaglana-i-mizeria-3.jpg)

