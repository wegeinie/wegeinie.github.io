---
title: "Makaron z owocami morza"
date: 2023-02-24
categories:
- dania główne
tags:
- makaron
- spaghetti
- owoce morza

thumbnailImagePosition: "top"
---
![Makaron z owocami morza](/img/Makaron-z-owocami-morza/Makaron-z-owocami-morza-3.JPG)

Wszyscy kochamy makarony! Może nie aż tak bardzo jak Włosi, ale potrafimy docenić ugotowane al. Dente spaghetti z pszenicy durum. Młoda najbardziej lubi go bez dodatków, albo ze szpinakiem podanym obok, ale makaron z tym sosem wyjątkowo jej smakował, a jest ona naprawdę surowym krytykiem, więc łapcie szybko przepis i biegnijcie po owoce morza, cytrynę i pietruszkę! 
<!--more-->

## Składniki na jedną dużą porcję lub 2 małe ;)
{{< alert success no-icon >}}
- 100-150g owoców morza (użyłam mrożonej mieszanki)
- 1 szalotka
- 2 ząbki czosnku
- 2-3 łyżki soku z cytryny i skórka otarta z połowy
- porządny chlust oliwy z oliwek (im smaczniejsza tym więcej 😉 )
- łyżka masła
- 2 łyżki posiekanej natki pietruszki
- płatki chilli
- sól


{{< /alert >}}

![Makaron z owocami morza](/img/Makaron-z-owocami-morza/Makaron-z-owocami-morza-1.JPG)
## Przygotowanie
Na patelni rozgrzewamy oliwę i wrzucamy na nią posiekaną w piórka szalotkę. Gdy ładnie się zeszkli dodajemy do niej czosnek. Teraz czas na nasze owoce morza. Musimy pamiętać, że przeciągnięte kalmary czy krewetki robią się gumowate i po prostu niesmaczne, więc nie zostawiamy ich na patelni na długo, a sos przygotowujemy tuż przed podaniem. Po kilku minutach dodajemy skórkę i sok z cytryny, masło, płatki chilli i pietruszkę i doprawiamy solą do smaku. Wyłączamy palnik. Dorzucamy na patelnię ugotowany makaron (porcja na 2 osoby, albo jedną bardzo głodną 😉)  i mieszamy intensywnie, żeby się nie skleił. Podajemy posypane dodatkową porcją natki pietruszki i płatkami chilli. Smacznego!
![Makaron z owocami morza](/img/Makaron-z-owocami-morza/Makaron-z-owocami-morza-2.JPG)

