---
title: "Tort leśny mech"
date: 2023-02-21
categories:
- desery
tags:
- torty
- ciasta
- szpinak
- wegańskie
- bez laktozy
thumbnailImagePosition: "top"
---
![Tort leśny mech](/img/Tort-lesny-mech/Tort-lesny-mech-1.JPG)

To jest ciasto, które można zjadać z odrobinę mniejszymi wyrzutami sumienie – no bo przecież szpinak! Właściwie to prawie jak sałatka! Ja tort piekłam w listopadzie, gdy jeszcze na ogródku mojej Mamy można było znaleźć resztki kwiatów, ale myślę, że jeśli je pominiecie lub zastąpicie większą porcją owoców to ciasto na tym nie straci. 
<!--more-->

## Składniki
{{< alert success no-icon >}}
- 2 i ½ szklanki mąki
- ¾ szklanki cukru
- 2 łyżeczki proszku do pieczenia
- 1 łyżeczka sody oczyszczonej
- 1 łyżka octu jabłkowego
- 1 szklanka mleka roślinnego
- ½ szklanki oleju
- Skórka otarta z cytryny i sok z ½ cytryny
- 200-250 g świeżego szpinaku (po zblendowaniu 1 szklanka purre)

Do nasączenia:
- Woda z sokiem z cytryny, albo z alkoholem, jeśli ciasta nie będą jeść dzieci.

Krem:
- 2 puszki mleka kokosowego schłodzonego przynajmniej przez dzień w lodówce
- 2 łyżki cukru pudru
- 2-3 łyżki soku z cytryny
- Opakowanie śmieta-fixu żeby usztywnić masę. Można pominąć jeśli mamy pewność, że nasze mleko kokosowe ładnie się ubija.

Dodatkowo
- Dżem z czarnej porzeczki
- Owoce i jadalne kwiaty

{{< /alert >}}

![Tort leśny mech](/img/Tort-lesny-mech/Tort-lesny-mech-3.JPG)
## Przygotowanie
Zaczynamy od upieczenia biszkoptu. Nagrzewamy piekarnik do 180’C. Najtrudniejsze będzie zblendowanie szpinaku i od niego zaczynamy 😉 Następnie bierzemy 2 miski. Do jednej dajemy mokre składniki, do drugiej suche, mieszamy najpierw w każdej z misek, a następnie przelewamy mokre do suchych i mieszamy tylko do połączenia składników. Wylewamy do tortownicy. Moja miała średnicę 26 cm. Pieczemy do suchego patyczka (mnie zajęło to 55 minut). 
Gdy ciasto wystygnie, a najlepiej następnego dnia kroimy biszkopt. Najpierw z górnej warstwy odcinamy przypieczoną część i kruszymy na mniejsze kawałki. Pozostałe ciasto przecinamy na pół.
Ubijamy masę kokosową z cukrem pudrem i ewentualnie śmietan-fixem. Kupiłam mleko nieznanej mi marki i nie byłam pewna jak się zachowa podczas ubijania, bo nie było tak gęste jak moje ulubione z Lidla. . Używany tylko gęstej części mleka kokosowego. Potrwa to jakieś 3 minuty. Płyn pozostały w puszce możemy dolać do smoothie, lub po prostu wypić 😉 Gdy masa ładnie się połączy dodajemy sok z cytryny i już krótko ubijamy. 
Składamy tort! Dolną część biszkoptu nasączamy wodą z sokiem z cytryny i smarujemy dżemem. Ja dałam go za mało i zniknął na zdjęciach. Wykładamy warstwę kremu. Na to dajemy kolejny blat ciasta, nasączamy i dajemy krem, Górę smarujemy już trochę cieniej kremem i obsypujemy pokruszonym ciastem. Na koniec dekorujemy owocami i ewentualnie jadalnymi kwiatami. 
![Tort leśny mech](/img/Tort-lesny-mech/Tort-lesny-mech-2.JPG)

