---
title: "Zupa kwasek"
date: 2023-04-27
categories:
- zupy
tags:
- bulion
- wegańskie
- jarzyny
- kiszona kapusta

thumbnailImagePosition: "top"
---
![Zupa kwasek](/img/Zupa-kwasek/Zupa-kwasek-2.JPG)

Kwasek to zupa, na którą przepis wyniosłam z rodzinnego domu. Gotowała go najczęściej Babcia i ona jest też mistrzynią w jego doprawianiu. Sekret tej zupy tkwi w balansie smaku słodkiego-kwaśnego i słonego. Żadnego z nich nie powinno być zbyt dużo, ale zupa nie może być mdła. Najwięcej zależy od kapusty. Jedna będzie bardzo słona i kwaśna, inna znów delikatniejsza w smaku. U mnie w domu kwasek był zawsze jarski, ale jeśli lubicie możecie dodać do niego podsmażone skwarki, ale pamiętajcie, że to nie kwaśnica, umiar jest tutaj bardzo ważny! 
<!--more-->

## Składniki
{{< alert success no-icon >}}
- 2 marchewki
- 2 pietruszki 
- 1/2  korzenia selera 
- 1 por
- 1 Cebula
- 3 ząbki czosnku
- 2 liście laurowe (użyłam świeżych, suszonych warto dać więcej)
- 5 kulek ziela angielskiego 
- 1 łyżka majeranku
- łyżeczka ziaren czarnego pieprzu 
- 1 łyżka oliwy
- 2 litry wody
- 1,5-2 szklanki soku z kiszonej kapusty
- 1/2 szklanki mleka (u mnie owsiane) i 2 łyżki mąki
- Słodka śmietanka (u mnie Rama roślinna 31%)
- Sól, cukier i pieprz do smaku


{{< /alert >}}

![Zupa kwasek](/img/Zupa-kwasek/Zupa-kwasek-1.JPG)
## Przygotowanie
Obieramy warzywa, cebulę opalamy nad palnikiem i wrzucamy wszystko do garnka razem z przyprawami i ziołami. Zalewamy wodą i gotujemy minumum 2-3 godziny, by bulion nabrał smaku. Po tym czasie dolewamy sok z kapusty. Wlejcie najpierw szklankę i sprawdźcie czy kwaśny smak jest już fajnie wyczuwalny. Jeśli jeszcze nie to dolejcie więcej. Musicie zdać się na własne kubki smakowe. Mleko z mąką rozrabiamy dokładnie i wlewamy do zupy. Mieszamy i zagotowujemy całosć. Doprawiamy solą (pamiętajcie, że sok z kapusty był już słony!) i dodajemy cukier. Ja daje około 1 łyżeczki, bo nie lubie zbyt słodkiej zupy. W moim rodzinnym domu kwasek robi się słodszy, więc doprawcie go pod siebie. Na koniec pieprz. Dużo pieprzu i to takiego świeżo zmielonego. Ja śmietankę dodaję już na talerzu, ale możecie dolać ją do garnka i wymieszać z zupą. Lubię gdy jest jej dużo, świetnie komponuje się jej kremowość z kwaśnym posmakiem kapuśnicy, na garnek używam około 150 ml. Kwasek podajemy z makaronem lub ziemniakami i pokrojoną marchewką. Smacznego!

![Zupa kwasek](/img/Zupa-kwasek/Zupa-kwasek-3.JPG)
