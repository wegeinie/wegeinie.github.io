---
title: "Pieczona dynia piżmowa"
date: 2023-02-20
gallery:
- /img/Pieczona-dynia-pizmowa/Pieczona-dynia-pizmowa-1.JPG 
- /img/Pieczona-dynia-pizmowa/Pieczona-dynia-pizmowa-2.JPG 
- /img/Pieczona-dynia-pizmowa/Pieczona-dynia-pizmowa-3.JPG 
- /img/Pieczona-dynia-pizmowa/Pieczona-dynia-pizmowa-4.JPG 
- /img/Pieczona-dynia-pizmowa/Pieczona-dynia-pizmowa-5.JPG 
categories:
- dania główne
tags:
- dynia piżmowa
- wegańskie
- wegetariańskie
- kuchnie świata
thumbnailImagePosition: "top"
---
![Pieczona dynia piżmowa](/img/Pieczona-dynia-pizmowa/Pieczona-dynia-pizmowa-5.JPG)

Kilkukrotnie wysiewałam w ogródku dynię piżmową, ale chyba nie podoba jej się towarzystwo innych warzyw… albo dziecka obrywającego kwiatki i listki… Cieszy mnie więc to, że w moim mieście jest fajny, duży zielony ryneczek, na którym można kupić naprawdę dobrej jakości warzywa. Naprawdę polecam Wam wyszukanie jakiegoś dobrego zieleniaka, albo targowiska, bo marketowe warzywa smakują zupełnie inaczej i nigdy nie wiadomo jakim cudem wyglądają jak z obrazka. Aurelka nie jest wielką fanką dyni, ale w takim wydaniu nawet postanowiła zjeść jej kawałek, więc tym bardziej polecam! 
<!--more-->
Oczywiście marynatę do kawałka dla córy zrobiłam zastępując pastę gochujang słodką, mieloną papryką i zmniejszyłam ilość imbiru do mocno symbolicznej szczypty.
## Składniki
{{< alert success no-icon >}}
- 1 dynia piżmowa

Marynata:
- 1 łyżeczka pasty gochujang
- 2 łyżeczki miodu
- 3 łyżki sosu sojowego
- 1 łyżeczka dymu wędzarniczego w płynie
- 1 łyżeczka soku z cytryny
- 1 ząbek czosnku
- 4 cm imbiru
- 3 łyżki oleju sezamowego, albo innego o orzechowym smaku

Do podania:
- Podprażone orzechy włoskie
- Pestki granatu
- Pokrojony w kostkę lub pokruszony ser (fajnie będzie tu pasować coś w stylu sera feta, lub jakiś inny solankowy, mocny w smaku ser – polecam wegański typu feta od violife)
{{< /alert >}}

![Pieczona dynia piżmowa](/img/Pieczona-dynia-pizmowa/Pieczona-dynia-pizmowa-1.JPG)
## Przygotowanie
Imbir i czosnek ścieramy na tarce.
Olej podgrzewamy na małej patelni.
Dodajemy wszystkie składniki marynaty, mieszamy i wlewamy wrzący olej. Mieszamy ponownie aż wszystko ładnie się połączy.
Dynię przecinamy na pół, wybieramy łyżką nasiona, obieramy ze skórki i układamy pomiędzy dwoma pałeczkami. Nacinamy, ale nie do samego końca, by warzywo się nie rozpadło. Smarujemy obficie marynatą. Pieczemy w piekarniku nagrzanym do 180°C przez pół godziny (czas zależy od rozmiaru dyni).
Podajemy z ulubionymi dodatkami. Smacznego!
