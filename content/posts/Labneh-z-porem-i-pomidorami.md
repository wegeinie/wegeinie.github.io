---
title: "Labneh z porem i pieczonymi pomidorami"
date: 2023-04-13
categories:
- śniadanie
tags:
- wegetariańskie
- labneh
- jogurt
- kuchnie świata
- por
- pomidory
thumbnailImagePosition: "top"
---
![Labneh z porem i pieczonymi pomidorami](/img/Labneh-z-porem-i-pomidorami/Labneh-z-porem-i-pomidorami-1.JPG)

Dzisiaj sięgam ponownie po największy skarb kuchni libańskiej... czyli labneh. Ten prosty serek gości regularnie na naszym stole. Tym razem zrobiłam bardziej kremowy niż ostatnio i podałam z duszonymi porami i pieczonymi z oliwą pomidorami. 
<!--more-->

## Składniki
{{< alert success no-icon >}}
- 400 ml jogurtu greckiego
- 1/2 łyżeczki soli
- jasna część pora
- 2 łyżki masła
- szczypta gałki muszkatołowej
- duży chlust oliwy z oliwek
- 2 ząbki czosnku
- garść pomidorków koktajlowych
- sól
- zielone gałązki kopru włoskiego

{{< /alert >}}

![Labneh z porem i pieczonymi pomidorami](/img/Labneh-z-porem-i-pomidorami/Labneh-z-porem-i-pomidorami-2.JPG)
## Przygotowanie
Przygotowanie serka zaczynamy wieczorem. Jogurt mieszamy z 1/2 łyżeczki soli i przelewamy na gazę lub pieluszkę tetrową rozłożoną na sitku i zawiązujemy. Sitko układamy na pojemniczku do którego będzie spływać woda. Tak przygotowane zawiniątko przekładamy do lodówki na 12 godzin. Rano wyjmujemy gotowy serek i przekładamy na talerz delikatnie rozsmarowując. 

Do naczynia żaroodpornego wkładamy pomidorki koktajlowe. Dorzucamy przesiekany z grubsza czosnek i posypujemy solą. Wstawiamy do nagrzanego do 200 stopni piekarnika na około 20 minut.

Pora kroimy w cienkie plasterki i wrzucamy na patelnię, na której wcześniej rozpuściliśmy masło. Gdy zmięknie doprawiamy do smaku solą i gałką muszkatołową. 

Wracamy do serka. Wykładamy na niego pory, a na wierzchu układamy upieczone pomidorki. Oblewamy oliwą z czosnkiem, która pozostała w naczyniu żaroodpornym. Ona jest nawet smaczniejsza niż same pomidory! Po wierzchu posypujemy zielonymi gałązkami kopru włoskiego i świeżo zmielonym pieprzem. Podajemy z kromką dobrego pieczywa. Smacznego!

![Labneh z porem i pieczonymi pomidorami](/img/Labneh-z-porem-i-pomidorami/Labneh-z-porem-i-pomidorami-3.JPG)

