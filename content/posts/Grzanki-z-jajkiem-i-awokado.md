---
title: "Grzanki z jajkiem w koszulce i pastą z awokado"
date: 2023-03-04
categories:
- śniadanie
tags:
- pieczywo
- awokado
- jajko
- wegetariańskie
- bez laktozy

thumbnailImagePosition: "top"
---
![Grzanki z jajkiem w koszulce i pastą z awokado](Grzanki-z-jajkiem-i-awokado-2.JPG)

Wieki temu, gdy byłam jeszcze znaczniej mniej siwą studentką filologii polskiej na Uniwersytecie Wrocławskim uwialbiałam odwiedzać pobliską restaurację Alladyn. Nie przelewało się wtedy u mnie, więc raczej nie zamawiałam dań typowo obiadowych (chyba, że na pół z koleżanką, a porcje tutaj były na tyle duże, że obie mogłyśmy się najeść), ale w menu wśród przystawek znajdowała się prawdziwa perełka. 
<!--more-->
Była to lekko pikantna pasta z awokado, pachnąca czosnkiem, polana oliwą i podawana z chlebkami typu pita. Nie lubię połączenia awokado z pomidorem, więc najbardziej popularna wersja guacamole nie dobyła mojego serca, za to tę pastę kocham i miłością tą zaraziłam męża, który najchętniej zajada ją na kanapce z jajkiem w koszulce. Niestety w Alladynie przez te wszystkie lata trochę się pozmieniało na niekorzyść, nawet nie wiem czy restauracja jeszcze istnieje, ale moja domowa wersja pasty z awokado nie odbiega mocno smakiem od tej zapamiętanej sprzed lat.

## Składniki na pastę
{{< alert success no-icon >}}
- Dojrzałe awokado
- Sok z połowy lub 1/4 cytryny (zależy od tego na jak kwaśną cytrynę traficie… i na jak duże awokado 😉 )
- Ząbek czosnku
- 3-4 łyżki dobrej oliwy z oliwek
- Odrobina pieprzu cayenne i soli do smaku

Dodatki:
- 2 kromki chleba
- 2 jajka
- Woda i łyżka octu do ugotowania jajka w koszulce 
- Marynowane ostre papryczki, szczypiorek do dekoracji


{{< /alert >}}

![Grzanki z jajkiem w koszulce i pastą z awokado](Grzanki-z-jajkiem-i-awokado-1.JPG)
## Przygotowanie
Awokado zgniatamy widelcem na niezbyt gładką pastę, Doprawiamy roztartym ząbkiem czosnku, sokiem z cytryny, oliwą, ostrą papryką i solą do smaku. 
Kromki chleba kropimy delikatnie oliwą i rumienimy na patelni lub w piekarniku. 
W garnku zagotowujemy wodę i gdy zacznie wrzeć dodajemy do niej ocet. Robimy łyżką wirek w który wlewamy jajko i gotujemy 2-3 minuty tak by białko było ścięte, ale żółtko pozostało płynne. 
Składany kanapki! Na zrumieniony chlebek nakładamy porządną łychę pasty z awokado, na nią układamy jajko w koszulce i posypujemy szczypiorkiem. Ja czasami dodaję również marynowaną ostrą papryczkę. 
Zjadamy jeszcze ciepłe! 

