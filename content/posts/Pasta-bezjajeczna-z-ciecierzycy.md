---
title: "Pasta bezjajeczna z ciecierzycy"
date: 2023-03-30
categories:
- śniadania
tags:
- ciecierzyca
- pasta do pieczywa
- wegańskie
- bez laktozy
thumbnailImagePosition: "top"
---
![Pasta bezjajeczna z ciecierzycy](/img/Pasta-bezjajeczna-z-ciecierzycy/Pasta-bezjajeczna-z-ciecierzycy-2.JPG)

Zostałam weganką prawie 9 lat temu, po 10 latach diety wegetariańskiej. Przyzwyczajona wówczas byłam, do tego, że większość past do pieczywa, kotlecików do obiadu robiłam sama. Nie było mowy wówczas o wegańskiej margarynie, majonezie. Dostępne w sklepach były kotleciki i parówki sojowe i kilka wegańskich pasztecików… i tyle. Wymagało to trochę kreatywności, ale przynajmniej dużo mnie to nauczyło. Gdy poznałam rarytasy takie jak czarna sól, a na Jadłonomii pojawił się przepis na wegański majonez stwierdziłam, że prawie żadnych smaków mi już nie brakuje.
<!--more-->
Zazwyczaj idę obecnie na łatwiznę i zamiast samodzielnie rozgniatać fasolę czy cieciorkę idę do sklepu po ulubione smarowidło, ale od jakiegoś czasu chodziła za mną pasta przypominająca w smaku jajeczną, którą przygotowałam kilka lat temu. Poza tym idealnie wpisuje się ona w wielkanocny klimat… i nakłoniła moją córę do zjedzenia rośliny strączkowej innej niż zielony groszek, a to duży sukces! 

## Składniki
{{< alert success no-icon >}}
- szklanka ugotowanej ciecierzycy (może być z puszki/słoika)
- łyżka majonezu
- 2-3 łyżki śmietany (użyłam Ramy roślinnej 31%)
- szczypiorek
- rzeżucha
- czarna sól kala namak (to ona nadaje jajeczny posmak)
- czarny pieprz

{{< /alert >}}

![Pasta bezjajeczna z ciecierzycy](/img/Pasta-bezjajeczna-z-ciecierzycy/Pasta-bezjajeczna-z-ciecierzycy-1.JPG)
## Przygotowanie
Rozgniatamy widelcem ciecierzycę. Nie musimy robić bardzo jednolitej masy, kawałki są fajne 😊
Dodajemy śmietanę, majonez i posiekany szczypiorek i rzeżuchę (można ją pominąć, albo zastąpić koperkiem, ale my ostatnio wysiewamy ją regularnie). Doprawiamy do smaku czarną solą i pieprzem. 
Żeby było bardziej wiosennie dorzuciłam do kanapek kwiaty forsycji, bo sezon na nie trwa bardzo krótko a fajnie wpływają na odporność dzięki zawartości rutyny. 

![Pasta bezjajeczna z ciecierzycy](/img/Pasta-bezjajeczna-z-ciecierzycy/Pasta-bezjajeczna-z-ciecierzycy-3.JPG)

