---
title: "Babeczki zeberki"
date: 2023-03-28
gallery:
- /img/Babeczki-zeberki/Babeczki-zeberki-1.JPG
- /img/Babeczki-zeberki/Babeczki-zeberki-2.JPG
- /img/Babeczki-zeberki/Babeczki-zeberki-3.JPG
- /img/Babeczki-zeberki/Babeczki-zeberki-4.JPG
- /img/Babeczki-zeberki/Babeczki-zeberki-5.JPG
- /img/Babeczki-zeberki/Babeczki-zeberki-6.JPG
- /img/Babeczki-zeberki/Babeczki-zeberki-7.JPG

categories:
- desery
tags:
- babeczki
- wielkanoc
- wegańskie
thumbnailImagePosition: "top"
---
![Babeczki zeberki](/img/Babeczki-zeberki/Babeczki-zeberki-7.JPG)

Moja córa bardzo lubi małe bułeczki, babeczki, ciasteczka do ręki. Z myślą o niej przygotowałam więc te babeczki. Idealnie sprawdzą się na świątecznym stole, będą pasować do koszyczka wielkanocnego, ale też można je wygodnie zabrać ze sobą do pracy albo na spacer i mieć pod ręką słodką przekąskę 😉
<!--more-->

## Składniki
{{< alert success no-icon >}}
- 1 ½ szklanki mąki pszennej tortowej
- ½ szklanki cukru
- 1 łyżeczka proszku do pieczenia
- ½ łyżeczki sody oczyszczonej
- Ziarenka z 1 laski wanilii lub 2 łyżeczki cukru wanilinowego
- 1 szklanka mleka roślinnego (użyłam migdałowego)
- ½ szklanki oleju roślinnego
- 1 łyżka octu jabłkowego
- 4 łyżeczki kakao (można połowę zastąpić kawą)

Lukier:
- Pół filiżanki cukru pudru
- 2-3 łyżeczki soku z cytryny
- Herbata matcha do obsypania

{{< /alert >}}
![Babeczki zeberki](/img/Babeczki-zeberki/Babeczki-zeberki-1.JPG)
## Przygotowanie
Jak większość wegańskich ciast babeczki są bardzo proste do przygotowania. Mieszamy składniki suche w jednej misce (poza kakao!), w drugiej mokre, a następnie łączymy je ze sobą krótko mieszając. Powstałe ciasto dzielimy na dwie części, do jednej dodajemy kakao i dokładnie mieszamy. Ja do pieczenia użyłam małych sylikonowych foremek, ale babeczki możecie upiec w tradycyjnej formie na muffiny (wychodzi około 12 sztuk) lub w keksówce (tylko czas pieczenia należy wydłużyć do około 45 minut). Nalewamy ciasto małymi porcjami naprzemiennie, raz jasne, raz ciemne, by powstał ładny wzorek. Fajnie, jeśli ostatnia warstwa jest jasna, bo ułatwia to kontrolowanie czy babeczki są upieczone. Wstawiamy do nagrzanego do 180°C piekarnika i pieczemy około 20-25 minut lub do suchego patyczka jeśli macie większe foremki. 
![Babeczki zeberki](/img/Babeczki-zeberki/Babeczki-zeberki-4.JPG)
Gdy babeczki całkiem wystygną przygotowujemy lukier. Cukier puder mieszamy z sokiem z cytryny. Lukier powinien być dosyć gęsty i nie spływać szybko z łyżeczki. Polewamy nim babeczki i zanim zastygnie posypujemy herbatą matcha. Złamie ona fajnie słodycz lukru. Ja do dekoracji użyłam suszonego jaśminu, kwiatów malwy i świeżego tymianku.

