---
title: "Placuszki z kaszy manny"
date: 2023-06-05
categories:
- śniadanie
tags:
- placuszki
- wegetariańskie
- kasza manna
- bez cukru
thumbnailImagePosition: "top"
---
![Placuszki z kaszy manny](/img/Placuszki-z-kaszy-manny/Placuszki-z-kaszy-manny-3.jpg)

Jak wiecie rozszerzałam mojej córce dietę metodą  BLW. Nie podawaliśmy jej też cukru do ukończenia roku. W tej chwili co prawda przechodzimy przez mały bunt dwulatka i jedzenie ogólnie jest problemem, ale miłość do placuszków pozostała. Powróciłam więc do przepisu z czasu gdy Młoda nie grymasiła i jadła wszytko co jej podawałam, nawet jeśli zawierało to owoce i było zdrowe ;)  O dziwo nadal wyszło pysznie i zjadła 3 placki zagryzając czereśniami! Czy możliwa jest lepsza rekomendacja? Dodam tylko, że zrobicie je szybko, są cudownie mięciutkie i smakowały też Tatusiowi ;)

<!--more-->
## Składniki
{{< alert success no-icon >}}
- 1 szklanka kaszy manny
- 1 szklanka mleka
- 2 bardzo dojrzałe banany
- 2 jajka
- Szczypta soli


{{< /alert >}}
![Placuszki z kaszy manny](/img/Placuszki-z-kaszy-manny/Placuszki-z-kaszy-manny-2.jpg)
## Przygotowanie

Mannę zalewamy mlekiem i odstawiamy aż napęcznieje ( potrzebuję tak z 15 minut)
Dodajemy rozgniecione banany, żółtka jajek i sól. Białka ubijamy na sztywną pianę i delikatnie wszystko mieszamy. Smażymy na delikatnie naoliwionej patelni, albo beztłuszczowo jeśli Wasza patelnia na to pozwala. Zjadamy ze świeżymi owocami.
Smacznego!
![Placuszki z kaszy manny](/img/Placuszki-z-kaszy-manny/Placuszki-z-kaszy-manny-1.jpg)