---
title: "Labneh naturalny"
date: 2023-02-24
gallery:
- /img/Labneh_naturalny/Labneh_naturalny-1.JPG
- /img/Labneh_naturalny/Labneh_naturalny-2.JPG
- /img/Labneh_naturalny/Labneh_naturalny-3.JPG
- /img/Labneh_naturalny/Labneh_naturalny-4.JPG
- /img/Labneh_naturalny/Labneh_naturalny-5.JPG
categories:
- śniadanie
tags:
- labneh
- jogurt
- wegetariańskie
- kuchnie świata
thumbnailImagePosition: "top"
---
![Labneh naturalny](/img/Labneh_naturalny/Labneh_naturalny-6.JPG)

Labneh to nasze ostatnie odkrycie. Robiłam go już kilka razy, ale mąż dopiero teraz stwierdził, że wyszedł naprawdę dobry! Muszę więc podzielić się z Wami przepisem 😊 
Tak naprawdę ten serek w Libanie podaje się, podobnie jak hummus z oliwą i za’atarem, ale jest tak uniwersalny w smaku, że następnym razem muszę poeksperymentować z wersją na słodko.
<!--more-->

## Składniki
{{< alert success no-icon >}}
- 400 ml gęstego jogurtu naturalnego
- ½ łyżeczki soli  

Dodatki: 
- Jasna część pora
- łyżka masła
- szczypta gałki muszkatołowej
- oliwa cytrynowa
- pieprz
- ulubione warzywa i pieczywo

{{< /alert >}}

![Labneh naturalny](/img/Labneh_naturalny/Labneh_naturalny-1.JPG)
## Przygotowanie
Tak naprawdę przygotowanie libańskiego serka jest banalnie proste. Wystarczy jogurt wymieszać z solą, wyłożyć do podwójnie złożonej gazy lub pieluszki tetrowej, zawiesić nad pojemniczkiem do którego będzie serek ociekać, odstawić do lodówki i poczekać przynajmniej 12 godzin. Ja tym razem zostawiłam labneh w takiej postaci na dwa dni, żeby stał się bardziej gęsty i mniej jogurtowy. 
Następnie przygotowujemy dodatki! Na małej patelni roztapiamy masło, wrzucamy pokrojonego w cieniutkie plastry pora, doprawiamy gałką muszkatołową, solą i czekamy chwilę aż zmięknie. Labneh rozsmarowujemy po talerzu. Wykładamy na niego pora, polewamy dobrą oliwą (użyłam cytrynowej), posypujemy pieprzem i podajemy z ulubionymi dodatkami. U nas tym razem była to papryka, ogórek, grzanki z chleba i rzeżucha… bo czujemy już wiosnę! Warto eksperymentować 😊 
