---
title: "Rösti z kremowym twarożkiem i szparagami"
date: 2023-06-26
categories:
- dania główne
tags:
- szparagi
- rösti
- placki ziemniaczane
- twaróg
thumbnailImagePosition: "top"
---
![Rösti z kremowym twarożkiem i szparagami](/img/Rosti-z-kremowym-twarozkiem-i-szparagami/Rosti-z-kremowym-twarozkiem-i-szparagami-3.jpg)

Jedliście kiedyś szwajcarskie rösti? Są podobne do naszych placków ziemniaczanych, ale drobne róznice decydują o ich oryginalnym smaku i konsystencji. Robimy je z surowych lub lekko podgotowanych ziemniaków startych na grubych oczkach tarki. Smażymy duży i gruby placek. Powinien mieś 1,5-2 cm grubości. Dzięki temu w środku będzie mięciutki, a na zewnątrz chrupiący. Trzeba trochę wprawy przy przewracaniu go na drugą stronę, ale warto! Ja zrobiłam go tym razem na surowych ziemniakach. A co do niego? Kremowy twarożek z koperkiem i czosnkiem, pieczone szparagi i młode pędy czosnku podsmażone na masełku. Jak na końcówkę sezonu szparagowego myślę, że jest to coś co pozwoli nam na dłuuugo o sobie zapamiętać! 

<!--more-->

## Składniki na dwie porcje
{{< alert success no-icon >}}
Pieczone szparagi:
- pęczek zielonych szparagów
- oliwa z oliwek
- duża szczypta soli

Twarożek:
- Kostka białego sera
- duży chlust słodkiej śmietanki (musicie dostosować do gęstości Waszego twarogu)
- pół pęczka koperku
- mały ząbek czosnku
- sól

Rösti (na 2 placki)
- 4 duże ziemniaki
- duża szczypta soli
- olej rzepakowy do smażenia

Dodatki:
- łyżka masła
- garść pędów młodego czosnku
- sól
- skórka z cytryny

{{< /alert >}}

![Rösti z kremowym twarożkiem i szparagami](/img/Rosti-z-kremowym-twarozkiem-i-szparagami/Rosti-z-kremowym-twarozkiem-i-szparagami-1.jpg)
## Przygotowanie

Szparagi łamiemy, żeby pozbyć się twardych końcówek i układamy na blaszce. Polewamy oliwą, oprószamy solą i wrzucamy do piekarnika nagrzanego do 190 stopni na 15 minut.

Do malaksera wrzucamy biały ser, posiekany ząbek czosnku, koperek, wlewamy porządny chlust słodkiej śmietanki i solimy. Miksujemy na bardzo gładką masę. 

Ziemnieki ścieramy na grubych oczkach tarki, posypujemy solą i mocno odciskamy z wody. Powstały płyn odlewamy, ale zostawiamy skrobię, która zebrała się na jego dnie. Jeśli macie mączyste ziemniaki kategorii C to nie musicie już dodawać skrobii. Jeśli jednak na dnie miski prawie nic się nie zebrało to dodajcie jej łyżeczkę. Na patelni rozgrzewamy spory chlust oleku rzepakowego. Potrzebujecie nieprzywierającej patelni, inaczej ciężko będzie przewrócić placek. Ziemniaki rozkładamy równo i dociskamy tworząc gruby placek. Gdy zrumieni się z jednej strony zsuwamy go z patelni na pokrywkę, przykrywamy ją patelnią i przerwacamy na drugą stronę. Filmik jak to zrobić obejrzycie [tutaj](https://www.instagram.com/reel/Ct8p3R9PfOo/?utm_source=ig_web_copy_link&igshid=MzRlODBiNWFlZA==)
Rumienimy placek też z drugiej strony i zsuwamy na talerz. 

Na małej patelni roztapiamy masło i wrzucamy na nie pędy czosnku. Delikatnie rumienimy i solimy.

Składamy danie! 
Placek smarujemy grubo twarożkiem, na niego rozkładamy szparagi i posypujemy skórką otartą z cytryny. Na wierzchu układamy nasze pędy czosnku i polewamy masłem z patelni (fajnie jeśli będzie zrumienione). Dekorujemy koperkiem i jadalnymi kwiatami (pamiętajcie, że jemy też oczami!) 
Smacznego!

![Rösti z kremowym twarożkiem i szparagami](/img/Rosti-z-kremowym-twarozkiem-i-szparagami/Rosti-z-kremowym-twarozkiem-i-szparagami-2.jpg)