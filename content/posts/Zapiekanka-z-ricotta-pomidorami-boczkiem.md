---
title: "Zapiekanka z ricottą, pomidorami i boczkiem"
date: 2023-03-22
gallery:
- /img/Zapiekanka-z-ricotta-pomidorami-boczkiem/Zapiekanka-z-ricotta-pomidorami-boczkiem-1.JPG
- /img/Zapiekanka-z-ricotta-pomidorami-boczkiem/Zapiekanka-z-ricotta-pomidorami-boczkiem-2.JPG
- /img/Zapiekanka-z-ricotta-pomidorami-boczkiem/Zapiekanka-z-ricotta-pomidorami-boczkiem-3.JPG
- /img/Zapiekanka-z-ricotta-pomidorami-boczkiem/Zapiekanka-z-ricotta-pomidorami-boczkiem-4.JPG
- /img/Zapiekanka-z-ricotta-pomidorami-boczkiem/Zapiekanka-z-ricotta-pomidorami-boczkiem-5.JPG
categories:
- dania główne
tags:
- zapiekanka
- ricotta
- boczek
- z mięsem
- sos pomidorowy
thumbnailImagePosition: "top"
---
![Zapiekanka z ricottą, pomidorami i boczkiem](/img/Zapiekanka-z-ricotta-pomidorami-boczkiem/Zapiekanka-z-ricotta-pomidorami-boczkiem-5.JPG)

Dzisiaj przepis na zapiekankę pełną smaków. Jest i kwaśna od pomidorów, słona dzięki boczkowi i kaparom, słodka od ricotty, a dodatkowo wyperfumowana czosnkiem i pietruszką. Takie danie świetnie sprawdza się, gdy odwiedzają Was goście. Można ją przygotować wcześniej i lekko podgrzać w piekarniku, albo podać na zimno. Będzie do niej świetnie pasować lekko kwaśna i odświeżająca sałatka z winegretem i lampka dobrego wina 😉 
<!--more-->

## Składniki na ciasto:
{{< alert success no-icon >}}
- 250 g. mąki
- 160-175 ml. Wody
- ½ łyżeczki soli
- 5 g drożdży
 
Sos pomidorowy
- 2 duże pomidory
- 2 ząbki czosnku
- 1 łyżka kaparów
- 1 łyżka natki pietruszki
- Oliwa z oliwek
- sól do smaku

Masa serowa
- 250 g. ricotty
- 2 jajka
- 1 ząbek czosnku
- ½ łyżeczki soli


Dodatki:
- 100 g. wędzonego surowego boczku
- garść pomidorków koktajlowych
- łyżka kaparów
- kilka gałązek pietruszki


{{< /alert >}}
![Zapiekanka z ricottą, pomidorami i boczkiem](/img/Zapiekanka-z-ricotta-pomidorami-boczkiem/Zapiekanka-z-ricotta-pomidorami-boczkiem-4.JPG)
## Przygotowanie
Zaczynamy od przygotowania ciasta. Drożdże rozpuszczamy w odrobinie wody i mąki i odstawiamy na 10 minut. Następnie dodajemy pozostałe składniki (wodę dolewamy stopniowo, każda mąka innej ilości będzie jej potrzebować, ale ciasto musi wyjść mięciutkie) i zagniatamy aż ciasto nabierze elastycznej formy i przestanie kleić się do rąk. Przykrywamy je ściereczką i odstawiamy na 1,5 godziny. Co 30 minut krótko je składamy, żeby wzmocnić wiązania glutenowe. Następnie rozciągamy je i przekładamy na blaszkę (staramy się rozciągnąć je bez użycia wałka. Zachowamy wówczas więcej pęcherzyków powietrza i ciasto wyjdzie bardziej puszyste). Robimy z ciasta podwyższone ranty, jak w przypadku tarty. Chodzi o to, by sos ładnie się w tych brzegach zatrzymał. Przykrywamy raz jeszcze ściereczką i odstawiamy jeszcze na godzinę. 
![Zapiekanka z ricottą, pomidorami i boczkiem](/img/Zapiekanka-z-ricotta-pomidorami-boczkiem/Zapiekanka-z-ricotta-pomidorami-boczkiem-3.JPG)
Zabieramy się za sos pomidorowy. Na patelnię wlewamy spory chlust oliwy z oliwek i krótko przesmażamy na niej czosnek (można dodać też ostrą papryczkę lub na koniec doprawić sos płatkami chilli). Dorzucamy kapary i obrane ze skórek, pokrojone pomidory.  Smażymy aż całość przybierze konsystencję gęstego sosu. Wówczas dodajemy natkę pietruszki i solimy do smaku. Zostawiamy by wystygnął. 
![Zapiekanka z ricottą, pomidorami i boczkiem](/img/Zapiekanka-z-ricotta-pomidorami-boczkiem/Zapiekanka-z-ricotta-pomidorami-boczkiem-2.JPG)
Teraz czas na masę z ricotty. Tutaj nie ma już większej filozofii. Po prostu wszystkie składniki mieszamy. 
Nagrzewamy piekarnik do 180°C. Gdy ciasto drożdżowe ładnie wyrośnie rozsmarowujemy na nim sos pomidorowy a na niego wylewamy masę serową. Na wierzchu układamy plastry wędzonego, surowego boczku i dekorujemy kilkoma pomidorkami koktajlowymi, kaparami i natką pietruszki. Pieczemy 40 minut, aż brzegi ciasta ładnie się zarumienią. 
