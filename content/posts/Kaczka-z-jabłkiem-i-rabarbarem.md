---
title: "Kaczka z jabłkiem i rabarbarem"
date: 2023-06-06
categories:
- dania główne
tags:
- kaczka
- dania mięsne
thumbnailImagePosition: "top"
---
![Kaczka z jabłkiem i rabarbarem](/img/Kaczka-z-jabłkiem-i-rabarbarem/Kaczka-z-jabłkiem-i-rabarbarem-1.jpg)

Lubicie rabarbar? Ja jak tylko zobaczyłam pierwsze łodygi na targu musiałam go kupić. Miało z niego powstać jakieś ciasto... ale nie mogłam się jakoś za nie zabrać. Mąż zażyczyła sobie na obiad kaczkę... miała być pieczona radycyjnie z jabłkiem... ale po prostu nie mogłam. Musiałam dodać do nich ten kwaśny rarytas. Kaczka lubi takie dodatki! musicie spróbować!
<!--more-->

## Składniki
{{< alert success no-icon >}}
- 500g mięsa z kaczki (u nie kawałki piersi i skrzydełka)


Solanka:
- 1l wody
- 1 łyżka soli
- 3 ząbki czosnku
- 3 gałązki świeżego tymianku
- 1 mała gałązka rozmarynu.

Do pieczenia:
- 1 jabłko
- 1 laska rabarbaru
- 1 łyżeczka miodu (można pominąć jeśli macie bardzo słodkie jabłko)
- 1 ząbek czosnku
- 1 gałązka tymianku
{{< /alert >}}

![Kaczka z jabłkiem i rabarbarem](/img/Kaczka-z-jabłkiem-i-rabarbarem/Kaczka-z-jabłkiem-i-rabarbarem-2.jpg)
## Przygotowanie
Najpierw solanka. Przygotowujemy ją  podanych składników i zalewamy mięso. Odstawiamy do lodówki na 24-48 godzin.

Na dno naczynia żaroodpornego układamy pokrojone w kawałki jabłko i rabarbar, polewamy miodem, posypujemy oberwanymi listkami z tymianku i wrzucamy zgnieciony ząbek czosnku.
Piersi z kaczki osuszamy i nacinamy skórę w kratkę tak by nie przeciąć mięsa. Układamy je na zimnej patelni skórą do dołu i włączamy mały gaz. Wytapiany tłuszcz i w razie potrzeby odlewamy go. Zostawcie go do innego dania, jest w nim mnóstwo smaku. Gdy skóra będzie rumiana, a tłuszcz wytopiony przewracamy na chwilę na drugą stronę i przekładamy do naczynia (skórką do góry) i wsuwamy do piekarnika.
Pieczemy przez 30 minut w 200 stopniach pod przykryciem, a następnie 10 minut bez przykrycia.
Przed podaniem odkładamy na 10 minut by mięso odpoczęło.
![Kaczka z jabłkiem i rabarbarem](/img/Kaczka-z-jabłkiem-i-rabarbarem/Kaczka-z-jabłkiem-i-rabarbarem-3.jpg)
