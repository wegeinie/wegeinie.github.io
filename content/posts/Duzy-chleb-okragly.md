---
title: "Duży chleb okrągły"
date: 2023-05-17
categories:
- pieczywo
tags:
- wegańskie
- bez laktozy
- mąka pszenna
- chleb
thumbnailImagePosition: "top"
---
![Duży chleb okrągły](/img/Duzy-chleb-okragly/Duzy-chleb-okragly-1.jpg)

Prosty pszenny chleb to ulubione pieczywo mojego męża i córki. Musi mieć chrupiącą skórkę, być bardzo puszysty i ładnie wyglądać, wtedy znika zanim zdążę się zorientować. Z okazji Światowego Dnia Pieczenia zagościł na naszym śniadaniowym stole. Wyszedł wyjątkowo pyszny, więc szybko dzielę się przepisem!

<!--more-->

## Składniki
{{< alert success no-icon >}}
- 1 mąki pszennej typ 650
- 700 ml wody
- 20g drożdży
- 1/2 szklanki siemienia lnianego lub innych ulubionych nasionek
- 2 czubate łyżeczki soli
- 3 łyżki oliwy
- mąka kukurydziana do podsypywania przy formowaniu bochenka

{{< /alert >}}

![Duży chleb okrągły](/img/Duzy-chleb-okragly/Duzy-chleb-okragly-2.jpg)

## Przygotowanie
Drożdże rozrabiamy z łyżką mąki i kilkoma łyżkami wody. Odstawiamy na 15 minut żeby zaczęły pracować. Łączymy je z pozostałymi składnikami i wyrabiamy elastyczne ciasto. Przy okazji zaliczymy krótki trening, bo trochę siły w to trzeba włożyć ;)
Odstawiamy pod ściereczkę na godzinę. Po tym czasie krótko rozciągamy ciasto i formujemy bochenek. Możecie podzielić też ciasto na dwie części i upiec dwa chleby. Ja często tak robię i jeden bochenek wrzucam po wystygnięciu do zamrażarki. Chleb świetnie się mrozi. Koszyczek do wyrastania chleba lub durszlak wyłożony ściereczką obsypujemy mocno mąką kukurydzianą. Układany w nim ciasto i odstawiamy jeszcze na godzinę. W tym czasie nagrzewany piekarnik do 200 stopni. Przerzucamy wyrośnięty chleb na blachę do pieczenia, nacinamy i wsuwamy do piekarnika na 40 minut. Jeśli pieczecie mniejsze bochenki to skróćcie trochę ten czas. Chlebek ma być rumiany, ale nie spalony 😉 odstawiamy do wystygnięcia. Ja nie mogłam się powstrzymać i ukroiłam pierwszą kromkę gdy był jeszcze ciepły (dlatego taka nierówna 😅)
Smacznego!
