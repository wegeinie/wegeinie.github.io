---
title: "Chrupiące ziemniaczki z gzikiem"
date: 2023-06-15
categories:
- dania główne
tags:
- ziemniaki
- twaróg
- bez glutenu
- wegetariańskie
thumbnailImagePosition: "top"
---
![Chrupiące ziemniaczki z gzikiem](/img/Chrupiace-ziemniaczki-z-gzikiem/Chrupiace-ziemniaczki-z-gzikiem-1.jpg)
Podobno dań idealnych się nie poprawia.... ale gdyby tak unowocześnić pyry z gzikiem?
Pieczone, chrupiące, pachnące ziemniaczki, twarożek ze szczypiorkiem. Wyszło tak dobre, że odważę się narazić poznaniakom!
Pyszne, proste, szybkie i na każdą kieszeń!
Jeśli jesteście wiązani z tradycyjną wersją, to ta jest na stronie [tutaj](https://wegeinie.pl/2023/04/pyry-z-gzikiem/)
<!--more-->

## Składniki
{{< alert success no-icon >}}
- Ziemniaki ugotowane w mundurkach (u mnie młode i malutkie)

Marynata:
- Chlust oliwy
- 1/2 łyżeczki wędzone papryki
- Ząbek czosnku przeciśnięty roztarty z solą, albo przeciśniety przez praskę
- 1/2 łyżeczki miodu
- Duża szczypta soli

Gzik
- Kostka twarogu
- Chlust słodkiej śmietanki (ilość musicie dostosować do konsystencji Waszego twarogu)
- Łyżka majonezu
- Pół pęczka szczypiorku
- Sól i pieprz

{{< /alert >}}

![Chrupiące ziemniaczki z gzikiem](/img/Chrupiace-ziemniaczki-z-gzikiem/Chrupiace-ziemniaczki-z-gzikiem-2.jpg)
## Przygotowanie

Ziemniaki gotujemy w mundurkach aż będą miękkie, przesypujemy na blachę i rozgniatamy dnem szklanki.
Wszystkie składniki marynaty mieszamy i smarujemy nimi ziemniaczki. Pieczemy w piekarniku w 200 stopniach około 30 minut (jeśli macie większe ziemniaczki to dostosujcie długość pieczenia. Powinny być chrupiące na zewnątrz i mięciutkie w środku)
Robimy gzik. 
Twaróg z majonezem i śmietanką (możecie zastąpić jogurtem jeśli uważacie na kalorie) dokładnie rozgniatamy widelcem. Mieszamy z posiekanym szczypiorkiem, solą i pieprzem. 
Podajemy na talerzu, albo wyjadamy twaróg ziemniaczkami prosto  michy
Smacznego!

Nagrany filmik z całym przepisem obejrzycie [tutaj](https://www.instagram.com/reel/CtgVX3hsmND/?utm_source=ig_web_copy_link&igshid=MzRlODBiNWFlZA==)
