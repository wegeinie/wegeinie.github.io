---
title: "Makaron w sosie cukiniowym"
date: 2023-07-14
categories:
- dania główne
tags:
- makaron
- bavette
- cukinia

thumbnailImagePosition: "top"
---
![Makaron w sosie cukiniowym](/img/Makaron-w-sosie-cukiniowym/Makaron-w-sosie-cukiniowym-1.jpg)

Dzisiaj obiad na szybko! Gdy dziecko od rana jest marudne, a na głowie jest jeszcze mnóstwo obowiązków nie zawsze mam czas na długie gotowanie. Zazwyczaj wtedy na stole ląduje makaron i szybki sos, który przygotuję w trakcie jego gotowania.
Lubię też jeść sezonowo, a ostatnio cukinie pięknie się do mnie uśmiechały. No więc łapcie przepis na makaron z sosem cukiniowym. 

<!--more-->

{{< rawhtml >}}
<a href="https://www.ceneo.pl/Zmywarki#pid=26977&crid=624474&cid=46110" rel="nofollow" target="_blank"><img alt="Zmywarki wolnostojące - wybierz na Ceneo" src="https://image2.ceneo.pl/data/banners/banner_3459.jpg"></img></a>
{{< /rawhtml >}}

## Składniki na 2 porcje
{{< alert success no-icon >}}
- 250 g ulubionego makaronu ( u mnie bavette)


Sos:
- 1 młoda cukinia (ja akurat miałam żółtą)
- 2 ząbki czosnku
- Skórka z cytryny
- 2-3 łyżki soku z cytryny
- Duża garść twardego, intensywnego sera (ja miałam resztkę cheddara mature)
- 1/2 szklanki wody od gotowania makaronu
- Oliwa z oliwek
- Sól i pieprz do smaku


Do posypania
- Łyżka posiekanej mięty
- Łyżka posiekanej natki pietruszki


{{< /alert >}}

![Makaron w sosie cukiniowym](/img/Makaron-w-sosie-cukiniowym/Makaron-w-sosie-cukiniowym-2.jpg)

## Przygotowanie
Makaron gotujemy al dente.
Na patelni rozgrzewamy oliwę, wrzucamy na nią cukinię i posiekane ząbki czosnku. Gdy się zacznie ładnie rumienić przekładamy na naczynia blendera i blendujemy na gładką masę podlewają wodą spod makaronu, by uzyskać idealną konsystencję. Wylewamy cukinię na patelnię, dodajemy do niej skórkę i sok z cytryny, starty na tarce ser i doprawiamy solą. Łączymy z makaronem. I wykładamy na talerze.
Gotowe danie posypujemy pietruszką i miętą oraz świeżo zmielony pieprzem. Szybko, prosto, zdrowo i smacznie :)

